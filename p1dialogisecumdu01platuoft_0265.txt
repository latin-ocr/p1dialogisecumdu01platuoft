45 ΚΡΑΤΤΛΟΣ. 219

νόησις. εἴη δ’ ἂν καὶ ὄνησιν ὑπολαβεῖν φορᾶς· ἀλλ’

- οὗν περί γε τὸ φέρεσθαί ἐστιν. εἰ δὲ βούλει, ἡ
γνώμη παντάπασιν δηλοῖ γονῆς σκέψιν καὶ νώμησιν·
τὸ γὰρ νωμᾶν καὶ τὸ σκοπεῖν ταύτόν. εί δὲ βούλει,
αὐτὸ ἡ νόησις τοῦ νέου ἐστὶν ἕσις· τὸ δὲ νέα εἶναι
τὰ ὄντα σημαίνει γιγνόμενα ἀεὶ εἶναι· τούτου οὗν
ἐφίεσθαι τὴν Ι ψυχὴν μηνύει τὸ ὄνομα ὁ θέμενος τὴν Ε
νεόεσιν. οὐ γὰρ νόησις τὸ ἀρχαῖον ἐκαλεῖτο, ἀλλ’
ἀντὶ τοῦ ἦτα εἶ ἔδει λέγειν δύο, νεόεσιν. σωφροσύνη
δὲ σωτηρία οὗ νῦν δὴ ἐσκέμμεθα, φρονήσεως. Ι καὶ 412
μὴν ἥ γε ἐπιστήμη μηνύει ὡς φερομένοις τοῖς πράγ-
μασιν ἑπομένης τῆς ψυχῆς τῆς ἀξίας λόγου, καὶ οὔτε
ἀπολειπομένης οὔτε προθεούσης· διὸ δὴ ἐμβάλλοντας
δεῖ τὸ εἴ ἐπιστήμην αὐτὴν ὀνομάζειν. σύνεσις δ’ αὗ
οὕτω μὲν δόξειεν ἂν ὥσπερ συλλογισμὸς εἶναι· ὅταν
δὲ συνιέναι λέγηται, ταύτὸν παντάπασιν τῷ ἐπίστα-
σθαι συμβαίνει λεγόμενον· συμπορεύεσθαι γὰρ λέγει
τὴν ψυχὴν τοῖς Ι πράγμασι τὸ συνιέναι. ἀλλὰ μὴν ἥ Β
γε σοφία φορᾶς ἐφάπτεσθαι σημαίνει. σκοτωδέστερον
δὲ τοῦτο καὶ ξενικώτερον· ἀλλὰ δεῖ ἐκ τῶν ποιητῶν
ἀναμιμνῄσκεσθαι, ὅτι πολλαχοῦ λέγουσιν περὶ ὅτου ἂν
τύχωσιν τῶν ἀρχομένων ταχὺ προϊέναι, ἐσύθη φασίν.
Λακωνικῷ δὲ ἀνδρὶ τῶν εὐδοκίμων καὶ ὄνομα ἦν
Σοῦς· τὴν γὰρ ταχεῖαν ὁρμὴν οἱ Λακεδαιμόνιοι τοῦτο
καλοῦσιν. ταύτης-οὗν τῆς φορᾶς ἐπαφὴν σημαίνει ἡ
σοφία, ὡς φερομένων τῶν ὄντων. καὶ μὴν τό γε
ἀγαθόν, Ιτοῢτο τῆς φύσεως πάσης τῷ ἀγαστῷ βού- C
λεται τὸ ὄνομα ἐπικεῖσθαι. ἐπειδὴ γὰρ πορεύεται τὰ
ὄντα, ἔνι μὲν ἄρ’ αὐτοῖς τάχος, ἔνι δὲ βραδυτής. ἔστιν
οὖν οὐ πᾶν τὸ ταχύ, ἀλλὰ τὶ αὐτοῦ ἀγαστόν. τοῦ

