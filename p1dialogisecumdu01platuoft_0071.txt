ΕΤΘΤΦΡΩΝ. 25

οἱ λόγοι φαίνωνται μὴ μένοντες ἀλλὰ βαδίζοντες, καὶ

ζ- ἐμὲ αἰτιάσει τὸν Δαίδαλον βαδίζοντας αὐτοὺς ποιεῖν,

αὐτὸς ῶν πολύ γε τεχνικώτερος τοῦ Δαιδάλου καὶ
κύκλῳ περιιόντα ποιῶν; ἢ οὐκ αἰσθάνει, ὅτι ὁ λόγος
ἡμῖν περιελθών πάλιν εἰς ταύτὸν Ι ἥκεις μέμνησαιΟ
γάρ που, ὅτι ἐν τῷ ἔμπροσθεν τό τε ὅσιον καὶ τὸ
θεοφιλὲς οὐ ταύτὸν ἡμῖν ἐφάνη, ἀλλ’ ἕτερα ἀλλήλων·
ἢ ού μέμνησαι;

ΕΤΘ. ’Έγωγε

ΣΩ. Νῦν οὖν οὐκ ἐννοεῖς, ὅτι τὸ τοῖς θεοῖς
φίλον φῂς ὅσιον εἷναι; τοῦτο δ’ ἄλλο τι ἢ θεοφιλὲς
γίγνεται” ἢ οὔ;

ΕΤΘ. Πάνυ γε.

ΣΩ. Οὐκοῦν ἢ ἄρτι οὐ καλῶς ὡμολογοῦμεν, ἦ
εί τότε καλῶς, νῦν οὐκ ὀρθῶς τιθέμεθα.

ΕΤΘ. ’Ἑοικεν. ·

XX. ΣΩ. Ἐξ ἀρχῆς ἄρα ἡμῖν πάλιν σκεπτέον,
τί ἐστι τὸ ὅσιον· ὥς ἐγώ, πρὶν ἂν μάθω, ἑκὼν εἶναι
οὐκ ἀποδειλιάσω. Ι ἀλλὰ μή με ἀτιμάσῃς, ἀλλὰ παντὶΙ)
τρόπῳ προσέχων τὸν νοῦν ὅτι μάλιστα νῦν εἰπὲ τὴν
ἀλήθειαν. οἶσθα γάρ, εἴπερ τις ἄλλος ἀνθρώπων,
καὶ οὐκ ἀφετέος εἷ, ῶσπερ ὁ Πρωτεύς, πρὶν ὃὶν εἴπῃς.
εἰ γὰρ μὴ ᾔδησθα σαφῶς τό τε ὅσιον καὶ τὸ άνό-
σιον, οὐκ ἔστιν ὅπως ἄν ποτε ἐπεχείρησας ὑπὲρ ἀν-
δρὸς θητὸς ἄνδρα πρεσβύτην πατέρα διωκάθειν φόνου,
ἀλλὰ καὶ τοὺς θεοὺς ἂν ἔδεισας παρακινδυνεύειν, μὴ
οὐκ ὀρθῶς αὐτὸ ποιήσοις, καὶ τοὺς ἀνθρώπους ᾐσχύν-
θης. νῦν δὲ εὖ οἶδα ὅτι σαφῶς l οἰέι εἰδέναι τό τεΕ
ὅσιον καὶ μή· εἰπὲ οὖν, ῶ βέλτιστε Εὐθύφρον, καὶ
μὴ ἀποκρύψῃ ὅτι αὐτὸ ἡγεῖ.

