13 ΚΡΑΤΤΛΟΣ. 187

πηδάλιον ἐπιστατοῦντος κυβερνήτου, εἰ μέλλει καλὸν
· εἶναι τὸ πηδάλιον.

ΕΡΜ. Φαίνεται.

ΣΩ. Νομοθέτου δέ γε, ὡς ἔοικεν, ὄνομα, ἐπι-
στάτην ἔχοντος διαλεκτικὸν ἄνδρα, εἰ μέλλει καλῶς
ὀνόματα θήσεσθαι.

ΕΡΜ. ’Ἐστι ταῦτα.

ΣΩ. Κινδυνεύει ἄρα, ὦ Ἑρμόγενες, εἶναι οὐ
φαῦλον, ὡς σὺ οἴει, ἡ τοῦ ὀνόματος θέσις, οὐδὲ φαύ-
λων ἀνδρῶν οὐδὲ τῶν ἐπιτυχόντων. καὶ Κρατύλος
ἀληθῆ λέγει λέγων φύσει τὰ ὀνόματα εἶναι τοϊς {E
πράγμασι, καὶ οὐ πάντα δημιουργὸν ὀνομάτων εἶναι,
ἀλλὰ μόνον ἐκεῖνον τὸν ἀποβλέποντα εἰς τὸ τῇ φύσει
ὄνομα ὂν ἑκάστω καὶ δυνάμενον αὐτοῦ τὸ εἶδος τιθέναι
εἷς τε τὰ γράμματα καὶ τὰς συλλαβάς.

ΕΡΜ. Οὐκ ἔχω, ὦ Σώκρατες, ὅπως χρὴ πρὸς ἃ
λέγεις ἐναντιοῦσθαι. ἴσως μέντοι οὐ ῥᾴδιόν ἐστιν
οὕτως Ι ἐξαίφνης πεισθῆναι, ἀλλὰ δοκῶ μοι ὧδε ἂν 391
μᾶλλον πεισθήσεσθαί σοι, εἴ μοι δείξειας, ’ἥντινα φῂς
εἶναι τὴν φύσει ὀρθότητα ὀνόματος.

ΣΩ. Ἐγὼ μέν, ὦ μακάριε Ἑρμόγενες, οὐδεμίαν
λέγω, ἀλλ’ ἐπελάθου γε ὧν ὀλίγον πρότερον ἔλεγον,
ὅτι οὐκ εἰδείην, ἀλλὰ σκεψοίμην μετὰ σοῦ. νῦν δὲ
σκοπουμένοις ἡμῖν, ἐμοί τε καὶ σοί, τοσοῦτον μὲν ἤδη
φαίνεται παρὰ τὰ πρότερα, φύσει τέ τινα ὀρθότητα
ἔχον εἶναι τὸ ὄνομα καὶ οὐ παντὸς ἀνδρὸς Ι ἐπίστα- Β
σθαι ’καλῶς αὐτὸ πράγματι ὁτῳοῦν θέσθαι· ἢ οὕς

ΕΡΜ. Πάνυ γε.

ΧΙ. ΣΩ. Οὐκοῦν τὸ μετὰ τοῦτο χρὴ ζητεῖν, εἴπερ
ἐπιθυμεῖς εἰδέναι, ἥτις ποτ’ αὗ ἐστιν αὐτοῦ ἡ ὀρθότης.

