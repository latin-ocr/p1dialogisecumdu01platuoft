184 ΠΛΑΤΩΝΟΣ 10

EPM. ’Έοικεν.

Ε ΣΩ. Ι Νομοθέτου ἄρα ἔργῳ χρήσεται ὁ διδασκα-
λικός, ὅταν ὀνόματι χρῆται;

ΕΡΜ. Δοκεῖ μοι.

ΣΩ. Νομοθέτης δέ σοι δοκεῖ πᾶς εἶναι ἀνὴρ ἢ
ὁ τὴν τέχνην ἔχωνς

ΕΡΜ. Ὁ τὴν τέχνην.

ΣΩ. Οὐκ ἄρα παντὸς ἀνδρός, ὦ Ἑρμόγενες, ὄνομα

389 θέσθαι, ἀλλά τινος ὀνοματουργοῦ· Ι οὗτος δ’ ἐστίν,
ὡς ἔοικεν, ὁ νομοθέτης, ὃς δὴ τῶν δημιουργῶν σπα-
νιώτατος ἀνθρώποις γίγνεται.

ΕΡΜ. ’Έοικεν.

ΙΧ. Σῼ. Ἴθι δή, ἐπίσκεψαι, ποῖ βλέπων ὁ νομο-
θέτης τὰ ὀνόματα τίθεται; ἐκ τῶν ἔμπροσθεν δὲ ἀνοί-
σκεψαι·. ποῖ βλέπων ὁ τέκτων τὴν κερκίδα ποιεῖς ἆρ’
οὐ πρὸς τοιοῦτόν τι ὃ πέφυκε κερκίζειν;

ΕΡΜ. Πάνυ γε.

ΣΩ. Τί δέ; ἂν καταγῇ αὐτῷ ἡ κερκὶς ποιοῦντι,

Β Ι πότερον πάλιν ποιήσει ἄλλην πρὸς τὴν κατεαγυῖαν
βλέπων, ἢ πρὸς έκεῖνο τὸ εἶδος, πρὸς ὅπερ καὶ ἣν
κατέαξεν ἐποίει;

ΕΡΜ. Πρὸς ἐκεῖνο, ἔμοιγε δοκεῖ.

ΣΩ. Οὐκοῦν ἐκεῖνο δικαιότατ’ ἂν αὐτὸ ὃ ἔστιν
κερκὶς καλέσαιμεν;

ΕΡΜ. ’Έμοιγε δοκεῖ.

ΣΩ. Οὐκοῦν ἐπειδὰν δέῃ λεπτῷ ίματίῳ ’ἢ παχεῖ
ἢ λινῷ ἢ ἐρεῷ ἢ ὁποιῳοῦν τινι κερκίδα ποιεῖν, πάσας
μὲν δεῖ τὸ τῆς κερκίδος ἔχειν εἶδος, οἵα δ’ ἑκάστῳ

C καλλίστη πέφυκε, Ι ταύτην ἀποδιδόναι τὴν φύσιν εἰς
τὸ ἔργον ἕκαστονς

