ΑΠΟΛΟΓΙΑ ΣΩΚΡΑΤΟΥΣ. 49

γὰρ ἔστιν ὅστις ἀνθρώπων σωθήσεται οὔτε ὑμῖν οὔτε

- ἄλλῳ πλήθει οὐδενὶ γνησίως ἐναντιούμενος καὶ δια-

κωλύων πολλά ἄδικα καὶ παράνομα ἑν τῇ πόλει γί-

, γνεσθαι, Ι ἀλλ’ ἀναγκαῖόν ἐστι τὸν τῷ ὄντι μαχού- 32

μενον ὑπὲρ τοῦ δικαίου, καὶ εί μέλλει ὀλίγον χρόνον
σωθήσεσθαι, ἰδιωτεύειν ἀλλά μὴ δημοσιεύειν.

XX. Μεγάλα δ’ ἔγωγε ὑμῖν τεκμήρια παρέξομαι
τούτων, οὐ λόγους, ἀλλ’ ὃ ὑμεῖς τιμᾶτε, ἔργα. ἀκού-
σατε δή μου τά ἐμοὶ ξυμβεβηκότα, ἵνα εἰδῆτε, ὅτι
οὐδ’ ἀν ἑνὶ ὑπεικάθοιμι παρὰ τὸ δίκαιον δείσας &02-
νατον, μὴ ὑπείκων δὲ ἅμ’ ἂν καὶ ἀπολοίμην. ἐρῶ
δὲ ὑμῖν φορτικὰ μὲν καὶ δικανικά, ἀληθῆ δέ. ἐγώ
γάρ, ὦ Ἀθηναῖοι, ἄλλην μὲν ἀρχὴν Ι οὐδεμίαν ποί-Β
ποτε ἦρξα ἐν τῇ πόλει, έβούλευσα δέ· καὶ ἔτυχεν
ἡμῶν ἡ φυλὴ Ἀντιοχὶς πρυτανεύουσα, ὅτε ὑμεῖς τοὺς
δέκα στρατηγοὺς τοὺς οὐκ ἀνελομένους τοὺς ἐκ τῆς
ναυμαχίας ἐβούλεσθε ἁθρόους κρίνειν, παρανόμως,

, ὥς ἐν τῷ ὑστέρῳ χρόνῳ πᾶσιν ὑμῖν ἔδοξε. τότ’ ἐγώ

ww

μόνος τῶν πρυτάνεων ἠναντιώθην ὑμῖν μηδὲν ποιεῖν
παρὰ τοὺς νόμους καὶ ἐναντία ἐψηφισάμην· καὶ ἑτοί-
μων ὄντων ἐνδεικνύναι με καὶ ἀπάγειν τῶν ῥητόρων,
καὶ ὑμῶν κελευόντων καὶ βοώντων, μετὰ τοῦ νόμου
καὶ τοῦ Ι δικαίου ᾤμην μᾶλλόν με δεῖν διακινδυνεύεινῡ
ἢ μεθ’ ὑμῶν γενέσθαι μὴ δίκαια βουλευομένων, φο-
βηθέντα δεσμὸν ἢ θάνατον. καὶ ταῦτα μὲν ἦν ἔτι
δημοκρατουμένης τῆς πόλεως· ἐπειδὴ δὲ ὀλιγαρχία
ἐγένετο, οἱ τριάκοντα αὖ μεταπεμψάμενοί με πέμπτον
αὐτὸν εἰς τὴν θόλον προσέταξαν ἀγαγεῖν ἐκ Σαλα-
μῖνος Λέοντα τὸν Σαλαμίνιον, ἵνα ἀποθάνοι· οἷα δὴ

καὶ ἄλλοις ἐκεῖνοι πολλοῖς πολλὰ προσέταττον, βου-
Pha-o 1 4

