188 ΠΛΑΤῼΝΟΣ 14

EPM. Ἀλλά μὴν ἐπιθυμῶ γε εἰδέναι.

Σῼ. Σκόπει τοίνυν.

ΕΡΜ. Πῶς οὖν χρὴ σκοπεῖν;

ΣΩ. Ὀρθοτάτη μὲν τῆς σκέψεως, ὦ ἑταῖρε, μετὰ
τῶν ἐπισταμένων, χρήματα ἐκείνοις τελοῦντα καὶ χάρι-
τας κατατιθέμενον. εἰσὶ δὲ οὗτοι οἰ σοφισταί, οἷσπερ

C καὶ ὁ ἀδελφός σου Καλλίας Ι πολλὰ τελέσας χρήματα
σοφὸς δοκεῖ εἶναι. ἐπειδὴ δὲ οὐκ ἐγκρατὴς εἷ τῶν
πατρῴων, λιπαρεῖν χρὴ τὸν ἀδελφὸν καὶ δεῖσθαι αὐτοῦ
διδάξαι σε τὴν ὀρθότητα περὶ τῶν τοιούτων, ἣν ἔμαθεν
παρὰ Πρωταγόρου.

ΕΡΜ. ’Άτοπος μέντ’ ἂν εἴη μου, ὦ Σώκρατες, ἡ
δέησις, εἰ τὴν μὲν ἀλήθειαν τὴν Πρωταγόρου ὅλως
οὐκ ἀποδέχομαι, τὰ δὲ τῇ τοιαύτῃ ἀληθείᾳ ῥηθέντα
ἀγαπῴην ὥς του ἄξια.

ΣΩ. Ἀλλ’ εἰ μὴ αὗ σε ταῦτα ἀρέσκει, παρ’

D Ὁμήρου χρὴ Ι μανθάνειν καὶ παρὰ τῶν ἄλλων ποιητῶν.

ΕΡΜ. Καὶ τί λέγει, ὦ Σώκρατες, Ὅμηρος περὶ
ὀνομάτων, καὶ ποῦς

ΣΩ. Πολλαχοῦ· μέγιστα δὲ καὶ κάλλιστα ἐν οἷς
διορίζει ἐπὶ τοῖς αὐτοῖς δι’ τε οἰ ἄνθρωποι ὀνόματα
καλοῦσι καὶ οἰ θεοί. ἢ οὐκ οἴει αὐτὸν μέγα τι καὶ
θαυμάσιον λέγειν έν τούτοις περὶ ὀνομάτων ὀρθότητος;
δῆλον γὰρ δὴ ὅτι οἳ γε θεοὶ αὐτὰ καλοῦσιν πρὸς

Ε ὀρθότητα ἅπερ ἐστὶ φύσει ὀνόματα· Ι ἢ σὺ οὐκ οἴει;

ΕΡΜ. Εὖ οἶδα μὲν οὗν ἔγωγε, εἴπερ καλοῦσιν,
ὅτι ὀρθῶς καλοῦσιν. ἀλλὰ ποῖα ταῦτα λέγεις;

Σῼ. Οὐκ οἶσθα ὅτι περὶ τοῦ ποταμοῦ τοῦ ἐν τῇ
Τροίᾳ, ὃς ἐμονομάχει τῷ “Ηφαίο·τῳ, ὃν Ξάνθον, φησί,
καλέουσι θεοί, ἄνδρες δὲ Σκάμανδρον;

