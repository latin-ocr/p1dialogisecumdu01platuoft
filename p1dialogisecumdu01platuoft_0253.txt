ἶ· 33 ΚΡΑΤΤΛΟΣ. · 207

ΙΣΩ. Τῇἡ μεγίστῃ ἄρα ἐπιθυμία τῶν ἐπιθυ· D

μιῶν δεῖ αὐτούς, εἴπερ μέλλει τῷ μεγίστῳ δεσμςό

κατέχειν.
ΕΡΜ. Ναί.
ΣΩ. ’Ἔστιν οὖν τις μείζων ἐπιθυμιά ἢ ὅταν τίς

τῳ συνὼν οἴηται δι’ ἐκεῖνον ἔσεσθαι ἀμείνων ἀνήρ;

ΕΡΜ. Μὰ Δί’ οὐδ’ ὁπωστιοῦν, ὦ Σώκρατες.

Σῼ. Διά ταῦτα ἄρα φῶμεν, ὦ Ἑρμόγενες, οὐδένα
δεῦρο ἐθελῆσαι ἀπελθεῖν τῶν ἐκεῖθεν, οὐδὲ αὐτὰς τὰς
Σειρῆνας, ἀλλὰ κατακεκηλῆσθαι ἐκείνας τε καὶ τοὺς
ἄλλους 1 πάντας· οὕτω καλούς τινας, ὡς ἔοικεν, ἐπί- Ε
σταται λόγους λέγειν ὁ Ἅιδης, καὶ ἔστιν, ὥς γ’ ἐκ
τοῦ λόγου τούτου, ὀ θεὸς οὗτος τέλεος σοφιστής τε
καὶ μέγας εὐεργέτης τῶν παρ’ αὐτῷ, ὅς γε καὶ τοῖς
ἐνθάδε τοσαῦτα ἀγαθὰ ἀνίησιν· οὕτω πολλὰ αὐτῷ τὰ
περιόντα ἐκεῖ ἐστιν, καὶ τὸν Πλούτωνα ἀπὸ τούτου
ἔσχε τὸ ὄνομα. καὶ τὸ αὗ μὴ ἐθέλειν συνεῖναι τοῖς
ἀνθρώποις ἔχουσι τὰ σώματα, ἀλλὰ τότε συγγίγνε-
σθαι, ἐπειδὰν ἡ ψυχὴ καθαρὰ ᾖ πάντων τῶν Ι περὶ 404

’ τὸ σῶμα κακῶν καὶ ἐπιθυμιῶν, οὐ φιλόσοφον δοκεῖ

σοι εἶναι καὶ εὗ ἐντεθυμημένον, ὅτι οὕτω μὲν ἂν
κατέχοι αὐτοὺς δήσας τῇ περὶ ἀρετὴν ἐπιθυμία, ἔχον-
τας δὲ τὴν τοῦ σώματος πτοίησιν καὶ μανίαν οὐδ’ ἂν
ὁ Κρόνος δύναιτο ὁ πατὴρ συγκατέχειν αὑτῷ ἐν τοῖς
δεσμοῖς δήσας τοῖς αὐτοῦ λεγομένοις;

ΕΡΜ. Κινδυνεύεις τὶ λέγειν, ὦ Σώκρατες.

ΣΩ. Καὶ τό γε ὄνομα ὁ ’Ἁιδης, ὦ Ἑρμόγενες, ξ Β
πολλοῦ δεῖ ἀπὸ τοῦ ἀειδοῦς ἐπωνομάσθαι, ἀλλὰ πολὺ
μᾶλλον ἀπὸ τοῦ πάντα τὰ καλὰ εἰδέναι, ἀπὸ τούτου
ὑπὸ τοῦ νομοθέτου ’Ἀιδης ἐκλήθη.

