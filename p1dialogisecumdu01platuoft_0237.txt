1⁷ ΚΡΑΤΤΛΟΣ. 19 1

ἐμαυτὸν οἰόμενός τινος ὥσπερ ἴχνους ἐφάπτεσθαι τῆς
- Ὁμήρου δόξης περὶ ὀνομάτων ὀρθότητος;

ΕΡΜ. Μὰ Δί’ οὐ σύ γε, ὡς ἐμοὶ δοκεῖς, ἀλλὰ
ἴσως του έφάπτει.

XIII. ΣΩ. Δίκαιόν γέ τοί ἐστιν, ὡς ἐμοὶ φαίνε-
ται, τὸν λέοντος ἔκγονον λέοντα καλεῖν καὶ τὸν ι’ππου
ἔκγονον ἵππον. οὔ τι λέγω, ἐὰν ὥσπερ τέρας γένηται
ἐξ ἵππου άλλο τι ἢ ἵππος, ἀλλ’ οὗ ἂν ᾖ τοῦ γένους
ἔκγονον τὴν Ι φύσιν, τοῦτο λέγω· ἐὰν βοὸς ἔκγονον C
φύσει ἵππος παρὰ φύσιν τέκῃ [μόσχον], οὐ πῶλον
κλητέον ἀλλὰ μόσχον· οὐδ’ ἂν ἐξ ἀνθρώπου, οἶμαι,
μὴ τὸ ἀνθρώπου ἔκγονον γένηται, τὸ ἔκγονον ἄνθρωπος
κλητέος· καὶ τὰ δένδρα ὡσαύτως καὶ τᾶλλα ἅπαντα·
ἢ οὐ ξυνδοκεῖ;

ΕΡΜ. Ξυνδοκεῖ.

Σῼ. Καλῶς λέγεις· φύλαττε γάρ με, μή πῃ παρα-
κρούσωμαί σε. κατὰ γὰρ τὸν αὐτὸν λόγον κᾶν ἐκ
βασιλέως γίγνηταί τι ἔκγονον, βασιλεὺς κλητέος· Ι εί D
δὲ ἐν ἑτέραις συλλαβαῖς ἢ ἐν ἑτέραις τὸ αὐτὸ σημαίνει,
οὐδὲν πρᾶγμα· οὐδ’ εἰ πρόσκειταί τι γράμμα οὐδ’ εἰ
ἀφῄρηται, οὐδὲν οὐδὲ τοῦτο, ἔως ἂν ἐγκρατὴς ᾗ ἡ
οὐσία τοῦ πράγματος δηλουμένη ἐν τῷ ὀνόματι.

ΕΡΜ. Πῶς τοῦτο λέγεις;

ΣΩ. Οὐδὲν ποικίλον, ἀλλ’ ὥσπερ τῶν στοιχείων
οἶσθα ὅτι ὀνόματα λέγομεν, ἀλλ’ οὐκ αὐτὰ τὰ στοιχεῖα,
πλὴν τεττάρων, τοῦ ε καὶ τοῦ υ καὶ τοῦ ο καὶ τοῦ ω·
τοῖς δ’ ἄλλοις φωνήεσί τε καὶ ἀφώνοις οἶσθα Ι ὅτι Ε
περιτιθέντες ἄλλα γράμματα λέγομεν, ὀνόματα ποιοῦντες ·
ἀλλ’ ἕως ἂν αὐτοῦ δηλουμένην τὴν δύναμιν ἐντιθῶμεν,
ὀρθῶς ἔχει έκεῖνο τὸ ὄνομα καλεῖν, ὃ αὐτὸ ἡμῖν δηλώ-

