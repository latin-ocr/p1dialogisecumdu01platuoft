18 ΠΛΑΤΩΝΟΣ

τοῖς ἐμαυτοῦ, ὥς ἔοικε, καὶ τὰ ἀλλότρια. καὶ δῆτα
τοῦτό μοι τῆς τέχνης ἐστὶ κομψότατον, ὅτι ἄκων εἰμὶ
σοφός. ἐβουλόμην γὰρ ἄν μοι τοὺς λόγους μένειν καὶ
ἀκινήτως ἱδρῦσθαι μᾶλλον ἢ πρὸς τῇ Δαιδάλου σοφίᾳ

Ε τὰ Ταντάλου χρήματα γενέσθαι. καὶ Ι τούτων μὲν ἅδην·
ἐπειδὴ δέ μοι δοκεῖς σὺ τρυφᾶν, αὐτός σοι ξυμπρο-
θυμήσομαι [δεῖξαι], ὅπως ἄν, με διδάξῃς περὶ τοῦ ὁσίου.
καὶ μὴ προαποκάμῃς. ἰδὲ γάρ, εἰ οὐκ ἀναγκαῖόν σοι
δοκεῖ δίκαιον εἶναι πᾶν τὸ ὅσιον.

ΕΤΘ. ’Ἔμοιγε

ΣΩ. Ἆρ’ οὖν καὶ πᾶν τὸ δίκαιον ὅσιον, ἢ τὸ

12 μὲν ὅσιον πᾶν Ι δίκαιον, τὸ δὲ δίκαιον οὐ πᾶν ὅσιον,
ἀλλὰ τὸ μὲν αὐτοῦ ὅσιον, τὸ δέ τι καὶ ὅὶλλο;

ΕΤΘ. Οὐχ ἕπομαι, αἶ Σώκρατες, τοῖς λεγομένοις.

ΣΩ. Καὶ μὴν νεώτερός γέ μου εἷ οὐκ ἐλάττονι ἢ
ὅσω σοφώτερος· ἀλλ’, ὃ λέγω, τρυφᾷς ὑπὸ πλούτου
τῆς σοφίας. ἀλλ’, 03 μακάριε, ξύντεινε σαυτόν· καὶ
γὰρ οὐδὲ χαλεπὸν κατανοῆσαι ὃ λέγω. λέγω γὰρ δὴ
τὸ ἐναντίον ἢ ὁ ποιητὴς ἐποίησεν ὁ ποιήσας·

Ζῆνα δὲ τόν θ’ ἕρξαντα, ’καὶ ὃς τάδε πάντ’

ἐφύτευσεν,
Β Ιούκ ἐθέλεις εἰπεῖν· ἵνα γὰρ δέος, ἔνθα καὶ
αἰδώς.
ἐγώ οὖν τούτῳ διαφέρομαι τῷ ποιητῇ. εἴπω σοι &zm

ΕΤΘ. Πάνυ γε.

ΣΩ. Οὐ δοκεῖ μοι εἶναι, ἵνα δέος, ἔνθα καὶ
αἰδώς· πολλοὶ γάρ μοι δοκοῦσι καὶ νόσους καὶ πενίας
καὶ ἄλλα πολλὰ τοιαῦτα δεδιότες δεδιέναι μέν, αἰδεῖ-
σθαι δὲ μηδὲν ταῦτα, ὁὶ δεδίασιν. οὐ καὶ σοὶ δοκεῖς

ΕΤΘ. Πάνυ γε.

