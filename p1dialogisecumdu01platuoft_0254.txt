208 ΠΑΑΤΩΝΟΣ 34 ἱ
XXI. EPM. Εἶεν· τί δὲ Δήμητρά τε καὶ ’Ἡραν
καὶ Ἀπόλλω καὶ Ἀθηνᾶν καὶ ’Ήφαιστον καὶ ’Άρη καὶ
τοὺς ἄλλους θεούς, πῶς λέγομεν;
ΣΩ. Δημήτηρ μὲν φαίνεται κατὰ τὴν δόσιν τῆς
ἐδωδῆς διδοῦσα ὡς μήτηρ Δημήτηρ κεκλῆσθαι, ’Ήρα
C δὲ ε’ρατή τις, 1 ὥσπερ οὖν καὶ λέγεται ὁ Ζεὺς αὐτῆς
ἐρασθεὶς ἔχειν. ἴσως δὲ μετεωρολογῶν ὁ νομοθέτης
τὸν ἀέρα ’Ἠραν ὠνόμασεν ἐπικρυπτόμενος, θεὶς τὴν
ἀρχὴν ἐπὶ τελευτήν· γνοίης δ’ ἄν, εί πολλάκις λέγοις
τὸ τῆς ’Ήρας ὄνομα. Φερρέφαττα δέ, πολλοὶ μὲν καὶ
τοῦτο φοβοῦνται τὸ ὄνομα καὶ τὸν Ἀπόλλω, ὑπὸ ἀπει-
ρίας, ὡς ἔοικεν, ὀνομάτων ὀρθότητος. καὶ γὰρ μετα-
βάλλοντες σκοποῦνται τὴν Φερσεφόνην, καὶ δεινὸν
D αὐτοῖς φαίνεται· τὸ δὲ μηνύει σοφὴν εἶναι Ι τὴν θεόν·
ἅτε γὰρ φερομένων τῶν πραγμάτων τὸ ἐφαπτόμενον
καὶ ἐπαφῶν καὶ δυνάμενον ἐπακολουθεῖν σοφία ἂν
εἴη. - Φερέπαφα οὗν διὰ τὴν σοφίαν καὶ τὴν ἐπαφὴν
τοῦ φερομένου ἡ θεὸς ἂν ὀρθῶς καλοῖτο, ἢ τοιοῦτόν
τι· δι’ ὅπερ καὶ σύνεστιν αὐτῇ ὁ Ἅιδης σοφὸς ὥν,
διότι τοιαύτη ἐστίν, νῦν δὲ αὐτῆς ἐκκλίνουσι τὸ ὄνομα
εὐστομίαν περὶ πλείονος ποιούμενοι τῆς ἀληθείας,
ὥστε Φερρέφατταν αὐτὴν καλεῖν. ταύτὸν δὲ καὶ περὶ
Ε τὸν Ι Ἀπόλλω, ὅπερ λέγω, πολλοὶ πεφόβηνται περὶ τὸ
ὄνομα τοῦ θεοῦ, ὥς τι δεινὸν μηνύοντος· ἢ οὐκ
ᾔσθησαις
ΕΡΜ. Πάνυ μὲν οὖν, καὶ ἀληθῆ λέγεις.
ΣΩ. Τὸ δέ γ’ ἐστίν, ὡς ἐμοὶ δοκεῖ, κάλλιστα
κείμενον πρὸς τὴν δύναμιν τοῦ θεοῦ.
ΕΡΜ, Πῶς δή;
ΣΩ.. Ἐγὼ πειράσομαι φράσαι ὅ γέ μοι φαίνεται·

