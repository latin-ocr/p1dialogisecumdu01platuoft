10 ΠΛΑΤΩΝΟΣ

εἰ διαφεροίμεθα, ἐπὶ τὸ μετρεῖν ἐλθόντες ταχὺ παυ-
σαίμεθ’ ἂν τῆς διαφορᾶς;

ΕΤΘ. ’Ἐστι ταῦτα.

ΣΩ. Καὶ ἐπί γε τὸ ἱστάναι ἐλθόντες, ὡς ἐγῷμαι,
περὶ τοῦ, βαρυτέρου τε καὶ κουφοτέρου διακριθεῖμεν ἅν;

ΕΤΘ. Πῶς γὰρ οὔ;

Σῼ. Περὶ τίνος δὲ δὴ διενεχθέντες καὶ ἐπὶ τίνα
κρίσιν οὐ δυνάμενοι ἀφικέσθαι ἐχθροί γε ἂν ἀλλήλοις
εἶμεν καὶ ὀργιζοίμεθα; ἴσως οὐ πρόχειρόν σοί ἐστιν,

D ἀλλ’ ἐμοῦ λέγοντος Ι σκόπει, εἰ τάδε ἐστὶ τό τε δίκαιον
καὶ τὸ ἄδικον καὶ καλὸν καὶ αἰσχρὸν καὶ ἀγαθὸν καὶ
κακόν. ἆρα οὐ ταῦτά ἐστιν, περὶ ὧν διενεχθέντες καὶ
οὐ δυνάμενοι ἐπὶ ἱκανὴν κρίσιν αὐτῶν ἐλθεῖν ἐχθροὶ
ἀλλήλοις γιγνόμεθα, ὅταν γιγνώμεθα, καὶ ἐγώ καὶ σὺ
καὶ οἱ ἄλλοι ἄνθρωποι πάντες;

ΕΤΘ. Ἀλλ’ ἔστιν αὕτη ἡ διαφορά, ὦ Σώκρατες,
καὶ περὶ τούτων.

ΣΩ. Τί δέ; οἱ θεοί, ὦ Εὐθύφρον, οὐκ εἴπερ τι
διαφέρονται, διὰ ταῦτα διαφέροιντ’ ἅνς

ΕΤΘ. Πολλὴ ἀνάγκη.

Ε ΣΩ. Καὶ τῶν θεῶν ἄρα, ὦ γενναῖε ΙΕὐθύφρον,
ἄλλοι ἄλλα δίκαια ἡγοῦνται κατὰ τὸν σὸν λόγον, καὶ
καλὰ καὶ αἰσχρὰ καὶ ἀγαθὰ καὶ κακά· οὐ γὰρ ἄν που
ἐστασίαζον ἀλλήλοις, εί μὴ περὶ τούτων διεφέροντο·
ἦ νάρε

ΕΤΘ. Ὀρθῶς λέγεις.

ΣΩ. Οὐκοῦν ἅπερ καλὰ,ἡγοῦνται ἔκαστοι καὶ
ἀγαθὰ καὶ δίκαια, ταῦτα καὶ φιλοῦσιν, τὰ δὲ ἐναντία

τούτων μισοῦσιν;
ΕΤΘ. Πάνυ γε.

