ξ 23 ’ ΚΡΑΤΤΛΟΣ. 197

καὶ ἄλλα πολλά. τὰ μὲν οὖν τοιαῦτα δοκεῖ μοι χρῆναι
ἐᾶν· εἰκὸς δὲ μάλιστα ἡμᾶς εὑρεῖν τὰ ὀρθῶς κείμενα

, περὶ τὰ ἀεὶ ὄντα καὶ πεφυκότα. ἐσπουδάσθαι γὰρ ε’ν-
ταῦθα μάλιστα πρέπει τὴν Ι θέσιν τῶν ὀνομάτων· ἴσως C
δ’ ἔνια αὐτῶν καὶ ὑπὸ θειοτέρας δυνάμεως ἢ τῆς τῶν
ἀνθρώπων ἐτέθη.

ΕΡΜ. Δοκεῖς μοι καλῶς λέγειν, ὦ Σώκρατες.

XVI. ΣΩ. Ἆρ’ οὗν οὐ δίκαιον άπὸ τῶν θεῶν
ἄρχεσθαι σκοπουμένους, πῇ ποτε αὐτὸ τοῦτο τὸ ὄνομα
οἱ θεοὶ ὀρθῶς ἐκλήθησαν;

ΕΡΜ. Εἰκός γε.

ΣΩ. Τοιόνὸε τοίνυν ἔγωγε ὑποπτεύω· φαίνονταί
μοι οἶ πρῶτοι τῶν ἀνθρώπων τῶν περὶ τὴν Ἑλλάδα
τούτους μόνους τοὺς θεοὺς ἡγεῖσθαι, οὕσπερ νῦν πολλοὶ
τῶν Ι βαρβάρων, ἥλιον καὶ σελήνην καὶ γῆν καὶ ἄστρα D
s καὶ οὐρανόν· ἅτε οὖν αὐτὰ ὁρῶντες πάντα ἀεὶ ἰόντα
δρόμῳ καὶ θέοντα, άπὸ ταύτης τῆς φύσεως τῆς τοῦ
θεῖν θεοὺς αὐτοὺς ἐπονομάσαι· ὕστερον δὲ κατανοοῦντες
τοὺς ἄλλους πάντας ἤδη τούτῳ τῷ ὀνόματι προσαγο-’
ρεύειν. ἔοικέ τι ὃ λέγω τῇ ἀληθείᾳ ἢ οὐδέν;

ΕΡΜ. Πάνυ μὲν οὖν ἔοικεν.

ΣΩ. Τί οὖν ἂν μετὰ τοῦτο σκοποῖμεν; ἢ δῆλον
δὴ ὅτι δαίμονάς τε καὶ ἥρωας καὶ άνθρώπους;

ΕΡΜ. Ι Δαίμονας. Ε

Σῼ. Καὶ ὡς άληθῶς, ὦ Ἑρμόγενες, τί ἄν ποτε
νοοῖ τὸ ὄνομα oc δαίμονεςς σκέψαι, ἄν τί σοι δόξω
εἰπεῖν.

ΕΡΜ. Λέγε μόνον.

ΣΩ. Οἶσθα οὖν τίνας φησὶν “Ησιόδος εἶναι τοὺς
δαίμονας;

