ΦΑΙΔΩΝ. 163

καὶ ἰάσπιδας καὶ σμαράγδους καὶ Ι πάντα τὰ τοιαῦτα·Ε

· ἐκεῖ δὲ οὐδὲν ὅτι ού τοιοῦτον εἶναι καὶ ε”τι τούτων

καλλίω. τὸ δ’ αἴτιον τούτου εἶναι, ὅτι ε’κεΐνοι οἰ
λίθοι εἰσὶ καθαροὶ καὶ οὐ κατεδηδεσμένοι οὐδὲ διε-
φθαρμένοι ὥσπερ οἰ ἐνθάδε ὑπὸ σηπεδόνος καὶ ἅλμης
ὑπὸ τῶν δεῦρο ξυνερρυηκότων, ὁὶ καὶ λίθοις καὶ γῇ
καὶ τοῖς ἄλλοις ζῴοις τε καὶ φυτοῖς αἴσχη τε καὶ
νόσους παρέχει. τὴν δὲ γῆν αὐτὴν κεκοσμῆσθαι τού-
τοις τε ἅπασι καὶΙ ἔτι χρυσῷ καὶ ἀργύρῳ καὶ τοῖς
ἄλλοις αὖ τοῖς Ι τοιούτοις. ἐκφανῆ γὰρ αὐτὰ πεφυκέναι,111
ὄντα πολλὰ πλήθει καὶ μεγάλα καὶ πολλαχοῦ τῆς γῆς,
ὥστε αὐτὴν ἰδεῖν εἶναι θέαμα εὐδαιμόνων θεατῶν.
ζῷα δ’ ἐπ’ αὐτῇ εἶναι ἄλλα τε πολλὰ καὶ ἀνθρώπους,
τοὺς μὲν ἐν μεσογαίᾳ οἰκοῦντας, τοὺς δὲ περὶ τὸν
ἀέρα, ὥσπερ ἡμεῖς περὶ τὴν θάλατταν, τοὺς δ’ έν
νήσοις ἃς περιρρεῖν τὸν ἀέρα πρὸς τῇ ἠπείρῳ οὔσας·
καὶ ἑνὶ λόγῳ, ’ὅπερ ἡμῖν τὸ ὕδωρ τε καὶ ἡ θάλαττά
ἐστι πρὸς τὴν ἡμετέραν χρείαν, τοῦτο ἐκεῖ τὸν Ι ἀέρα,Β
ὃ δὲ ἡμῖν ὁ ἀήρ, ἐκείνοις τὸν αἰθέρα. τὰς δὲ ὥρας
αὐτῆς κρᾶσιν ἔχειν τοιαύτην, ὥστε ἐκείνους ἀνόσους
εἶναι καὶ χρόνον τε ζῆν πολὺ πλείω τῶν ἐνθάδε, καὶ
ὄψει καὶ ἀκοῇ καὶ φρονήσει καὶ πᾶσι τοῖς τοιούτοις
ἡμῶν ἀφεστάναι τῇ αὐτῇ ἀποστάσει, ᾗπερ ἀήρ τε
ὕδατος ἀφέστηκεν καὶ αἰθὴρ ἀέρος πρὸς καθαρότητα.
καὶ δὴ καὶ θεῶν ἄλση τε καὶ ἰερά αὐτοῖς εἶναι, ἐν
οἷς τῷ ὄντι οἰκητὰς θεοὺς εἶναι, καὶ φήμας τε καὶ
μαντείας καὶ αἰσθήσεις τῶν θεῶν καὶ τοιαύτας συνου-
σίας γίγνεσθαι Ι αὐτοῖς πρὸς αὐτούς· καὶ τόν γε ἥλιον καὶ C
σελήνην καὶ ἄστρα ὁρᾶσθαι ὑπ’ αὐτῶν οἷα τυγχάνει ὄντα,
καὶ τὴν ἄλλην εὐδαιμονίαν τούτων ἀκόλουθον εἶναι.
ll*

