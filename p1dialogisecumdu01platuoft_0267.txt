47 ΚΡΑΤΤΛΟΣ. 2 2 l

συμφωνοῦσιν. ὁ μὲν γὰρ τίς φησιν τοῦτο εἶναι δί-

- καιον, τὸν ἥλιον· τοῦτον γὰρ μόνον διαϊόντα καὶ
κάοντα ἐπιτροπεύειν τὰ ὄντα. ἐπειδὰν οὖν τω λέγω
αὐτὸ ἄσμενος ὡς καλόν τι ἀκηκοώς, καταγελᾷ μου
οὗτος ἀκούσας καὶ ἐρωτᾷ, εἰ οὐδὲν δίκαιον οἶμαι
εἷναι ἐν τοῖς ἀνθρώποις, ἐπειδὰν ὁ ἥλιος δύῃ. λιπα-
ροῦντος οὗν ἐμοῦ ὅτι αὖ ἐκεῖνος Ι λέγει, αὐτὸ τὸ πῦρ C
φησιν· τοῦτο δὲ οὐ ῥᾴδιόν ἐστιν εἰδέναι· ὁ δὲ οὐκ
αὐτὸ τὸ πῦρ φησιν, ἀλλ’ αὐτὸ τὸ θερμὸν τὸ ἐν τςό
πυρὶ ἐνόν. ὁ δὲ τούτων μὲν πάντων καταγελᾶν φησιν.
εἶναι δὲ τὸ δίκαιον ὃ λέγει Ἀναξαγόρας, νοῦν εἶναι
τοῦτο · αὐτοκράτορα γὰρ αὐτὸν ὄντα καὶ οὐδενὶ μεμιγ-
μένον πάντα φησὶν αὐτὸν κοσμεῖν τὰ πράγματα διὰ
πάντων ἰόντα. ἐνταῦθα δὴ ἐγώ, ὦ φίλε, πολὺ ἐν
πλείονι ἀπορία εἰμὶ ἢ πρὶν ἐπιχειρῆσαι μανθάνειν
περὶ τοῦ δικαίου, ὅτι ποτ’ ἔστιν. Ι ἀλλ’ οὗν οὗπερ D
ἕνεκα ἐσκοποῦμεν, τό γε ὄνομα τοῦτο φαίνεται αὐτῷ
διὰ ταῦτα κεῖσθαι.

ΕΡΜ. Φαίνει μοι, ὦ Σώκρατες, ταῦτα μὲν ἀκη-
κοέναι του καὶ οὐκ αὐτοσχεδιάζειν.

ΣΩ. Τί δὲ τάλλα;

ΕΡΜ. Οὐ πάνυ.

XXVIII. ΣΩ. ’Ἀκουε δή· ἴσως γὰρ ἄν σε καὶ
τὰ ἐπίλοιπα ἐξαπατήσαιμι, ὡς οὐκ ἀκηκοὼς λέγω.
μετὰ γὰρ δικαιοσύνην τί ἡμῖν λείπεται; ἀνδρείαν,
οἶμαι, οὔπω διήλθομεν. ἀδικία μὲν γὰρ δῆλον ὅτι
ἐστὶν ὅντως ἐμπόδισμα τοῦ Ι διαϊόντος, ἀνδρειά δὲ Ε
σημαίνει, ὡς ἐν μάχῃ ἐπονομαζομένης τῆς ἀνδρείας·
μάχην δ’ εἶναι ἐν τῷ ὄντι, εἴπερ ῥεῖ, οὐκ ἄλλο τι
ἢ τὴν ἐναντίαν ῥοήν· ἐὰν οὗν τις ἐξέλῃ τὸ δέλτα τοῦ

