2 16 ΠΛΑΤΩΝΟΣ 42

EPM. Τί δὲ τὸ πῦρ καὶ τὸ ὕδωρ;

D ΣΩ. Τὸ πῦρ Ι ἀπορῶ· καὶ κινδυνεύει ἤτοι ἡ τοῦ
Εὐθύφρονός με μοῦσα ἐπιλελοιπέναι, ἢ τοῦτό τι παγ-“
χάλεπον εἶναι. σκέψαι οὖν ἣν εἰσάγω μηχανὴν ἐπὶ
πάντα τὰ τοιαῦτα, ἃ ἂν ἀπορῶ.

ΕΡΜ. Τίνα δή;

ΣΩ. Ἐγώ σοι ε’ρῶ. ἀπόκριναι γάρ μοι· ἔχοις ἂν
εἰπεῖν πῦρ κατὰ τίνα τρόπον καλεῖται;

ΕΡΜ. Μὰ Δί’ οὐκ ἔγωγε.

XXV. ΣΩ. Σκέψαι δὴ ὃ ἐγὼ ὑποπτεύω περὶ
αὐτοῦ. ἐννοῶ γὰρ ὅτι πολλὰ οἱ ’Έλληνες ὀνόματα

Ε ἄλλως τε καὶ οἱ ὑπὸ Ι τοῖς βαρβάροις οἰκοῦντες παρὰ
τῶν βαρβάρων εἰλήφασιν.

ΕΡΜ. Τί οὖν ὃή;

ΣΩ. Εἴ τις ζητοῖ ταῦτα κατὰ τὴν Ἑλληνικὴν
φωνὴν ὡς εἰκότως κεῖται, ἀλλὰ μὴ κατ’ ἐκείνην, ἐξ
ἧς τὸ ὄνομα τυγχάνει ὄν, οἶσθα ὅτι ἀποροῖ ἄν.

ΕΡΜ. Εἰκότως γε.

410 Ι ΣΩ. Ὅρα τοίνυν καὶ τοῦτο τὸ ὄνομα τὸ πῦρ μή
τι βαρβαρικὸν ᾖ. τοῦτο γὰρ οὔτε ῥᾴδιον προσάψαι
ἐστὶν Ἑλληνικῇ φωνῇ, φανεροί τ’ εἰσὶν οὕτως αὐτὸ
καλοῦντες Φρύγες, σμικρόν τι παρακλίνοντες· καὶ τό
γε ὕδωρ καὶ τὰς κύνας καὶ ἄλλα πολλά.

ΕΡΜ. ’Ἐστι ταῦτα.

ΣΩ. Οὐ τοίνυν δεῖ ταῦτα προσβιάζεσθαι, ἐπεὶ
ἔχοι γ’ ἄν τις εἰπεῖν περὶ αὐτῶν. τὸ μὲν οὖν πῦρ

Β καὶ τὸ ὕδωρ ταύτῃ ἀπωθοῦμαι· Ι ὁ δὲ δὴ ἀὴρ ἆρά γε,
ὦ Ἑρμόγενες, ὅτι αἴρει τὰ ἀπὸ τῆς γῆς, ἀὴρ κέκληται;
ἢ ὅτι ἀεὶ ῥεῖ; ἢ ὅτι πνεῦμα ἐξ αὐτοῦ γίγνεται ῥέοντοςς
οἰ γὰρ ποιηταί που τὰ πνεύματα ἀήτας καλοῦσιν·

