41 ΚΡΑΤΤΛΟΣ. 21 5

ἁλίζειν εἰς ταύτὸ τοὺς ἀνθρώπους, ἐπειδὰν ἀνατείλῃ,
- εἴη δ’ ἂν καὶ τῷ περὶ τὴν γῆν ἀεὶ εἱλεῖν ἰών, ἐοίκοι
δ’ ἂν καὶ ὅτι ποικίλλει ι’ὼν τὰ γιγνόμενα ἐκ τῆς γῆς·
τὸ δὲ ποικίλλειν καὶ αἰολεῖν ταύτόν.

ΕΡΜ. Τί δὲ ἡ σελήνη;

ΣΩ. Τοῦτο δὲ τὸ ὄνομα φαίνεται τὸν Ἀναξα-
γόραν πιέζειν.

ΕΡΜ. Τί δή;

ΣΩ. ’Ἐοικε δηλοῦν τι παλαιότερον, ὃ ἐκεῖνος
νεωστὶ ἔλεγεν, ὅτι ἡ σελήνη ἀπὸ τοῦ ἡλίου 1 ἔχει τὸ φῶς. Β

ΕΡΜ. Πῶς δή;

ΣΩ. Τὸ μέν που σέλας καὶ τὸ φῶς ταύτόν.

ΕΡΜ. Ναί.

ΣΩ. Νέον δέ που καὶ ἕνον ἀεί ε’στι περὶ τὴν
σελήνην τοῦτο τὸ φῶς, εἴπερ ἀληθῆ οὗ Ἀναξογόρειοι
λέγουσιν· κύκλῳ γάρ που ἀεὶ αὐτὴν περιιὼν νέον ἀεὶ
ἐπιβάλλει, ἕνον δὲ ὑπάρχει τὸτοῦ προτέρου μηνός.

ΕΡΜ. Πάνυ γε.

·ΣΩ. Σελαναίαν δέ γε καλοῦσιν αὐτὴν πολλοί.

ΕΡΜ. Πάνυ γε.

ΣΩ. Ὅτι δὲ σέλας νέον τε καὶ ἕνον ἔχει ἀεί, σελαε-
νονεοάεια μὲν Ι δικαιότατ’ ἂν τῶν ὀνομάτων καλοῖτο, C
συγκεκροτημένον δὲ σελαναία κέκληται.

ΕΡΜ. Διθυραμβῶδές γε τοῦτο τοῦνομα, ὦ Σώ- ζ,
κρατες. ἀλλὰ τὸν μῆνα καὶ τὰ ἄστρα πῶς λέγεις, 3 ³⁴23&

ΣΩ. Ὁ μὲν μεὶς ἀπὸ τοῦ μειοῦσθαι εἴη ἂν μείης
ὀρθῶς κεκλημένος, τὰ δ’ ἄστρα ε”οικε τῆς ἀστραπῆς
ἐπωνυμίαν ἔχειν. ἡ δὲ ἀστραπή, ὅτι τὰ ὦπα ἀνα-
στρέφει, ἀναστρωπὴ &v εἴη, νῦν δὲ ἀστραπὴ καλλωπι-
σθεῖσα κέκληται.

