AHOAOPIA ΣΩΚΡΑΤΟΥΣ. 57

μοι τούτου τιμήσαιτε. πολλὴ μέντ’ ἄν με φιλοψυχία
· ἔχοι, εἰ οὕτως ἀλόγιστός εἰμι, ὥστε μὴ δύνασθαι
λογίζεσθαι, ὅτι ὑμεῖς μὲν ὄντες πολῖταί μου οὐχ οἷοί
τε ἐγένεσθε ἐνεγκεῖν τὰς ἐμὰς διατριβὰς 1 καὶ τούςΙ)
λόγους, ἀλλ’ ὑμῖν βαρύτεραι γεγόνασιν καὶ ἐπιφθονώ-
τεραι, ὥστε ζητεῖτε αὐτῶν νυνὶ ἀπαλλαγῆναι. ἄλλοι
δὲ ἄρα αὐτὰς οἴσουσι ῥᾳδίως; πολλοῦ γε δεῖ, ὦ Ἀθη-
ναῖοι. καλὸς οὖν ἄν μοι ὁ βίος εἴη ἐξελθόντι τηλι-
κῷδε ἀνθρώπω ἀλλην ἐξ ἄλλης πόλεως ἀμειβομένω
καὶ ἐξελαυνομένῳ ζῆν. εὖ γὰρ οἶδ’ ὅτι, ὅποι ἄν ἔλθω,
λέγοντος ἐμοῦ ἀκροάσονται oc νέοι ὥσπερ ἐνθάδε·
κᾶν μὲν τούτους ἀπελαύνω, οὗτοι ἐμὲ αὐτοὶ ἐξελῶσι,
πείθοντες τοὺς πρεσβυτέρους· ἐὰν δὲ Ι μὴ ἀπελαύνω,Ε
οἰ τούτων πατέρες τε καὶ οἰκεῖοι δι’ αὐτοὺς τούτους.
XXVIII. Ἴσως οὖν ἄν τις εἴποι· σιγῶν δὲ καὶ
ἡσυχίαν ἄγων, ὦ Σώκρατες, οὐχ οἶός τ’ ἔσει ἡμῖν
ἐξελθών ζῆν; τουτὶ δή ἐστι πάντων χαλεπώτατον
πεῖσαί τινας ὑμῶν. ε’άντε γὰρ λέγω, ὅτι τῷ θεῷ
ἀπειθεῖν τοῦτ’ ἔστιν καὶ διὰ τοῦτο ἀδύνατον ἡσυχίαν
ἄγειν, οὐ πείσεσθέ μοι ὡς εἰρωνευομένῳ· Ι ἐάντ’ αὖ 38
, λέγω, ὅτι καὶ τυγχάνει μέγιστον ἀγαθὸν ὂν ἀνθρώπῳ
τοῦτο, ἑκάστης ἡμέρας περὶ ἀρετῆς τοὺς λόγους ποιεῖ-

Ὶ σθαι καὶ τῶν ἄλλων, περὶ ὦν ὑμεῖς ἐμοῦ ἀκούετε
, διαλεγομένου καὶ ἐμαυτὸν καὶ ἄλλους ἐξετάζοντος, ὃ

„ δὲ ἀνεξέταστος βίος οὐ βιωτὸς ἀνθρώπῳ, ταῦτα δ’
ἔτι ἦττον πείσεσθέ μοι λέγοντι. τὰ δὲ ἔχει μὲν οὕτως,
ὥς ἐγώ φημι, ὦ ἄνδρες, πείθειν δὲ οὐ ῥᾴδια. καὶ
ἐγώ ἅμα οὐκ εἴθισμαι ἐμαυτὸν ἀξιοῦν κακοῦ οὐδενός.
εἰ μὲν γὰρ ἧν μοι χρήματα, ἐτιμησάμην Ι ἀν χρημάτωνΒ
ὅσα ἔμελλον ἐκτίσειν· οὐδὲν γὰρ ἂν ἐβλάβην· νῦν δὲ

