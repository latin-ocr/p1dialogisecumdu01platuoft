31 ΙξΡΑΤΤΛοΣ. 205

τέρα Τηθύν· οἶμαι δὲ καὶ (Ησίοδος. λέγει δέ που καὶ
’ Ὀρφεὺς ὅτι

Ὠκεανὸς πρῶτος καλλίρροος ἦρξε γάμοιο,

Ι ὅς ρ”α κασιγνήτην ὁμομήτορα Τηθὺν ὄπυιεν. C
ταῦτ’ οὗν σκόπει ὅτι καὶ ἀλλήλοις συμφωνεῖ καὶ πρὸς
τὰ τοῦ Ἡρακλείτου πάντα τείνει.

ΕΡΜ. Φαίνει τί μοι λέγειν, ὦ Σώκρατες· τὸ μέν-
τοι τῆς Τηθύος οὐκ ἐννοῶ ὄνομα τί βούλεται.

ΣΩ. Ἀλλὰ μὴν τοῦτό γε ὀλίγου αὐτὸ λέγει ὅτι
πηγῆς ὄνομα ἐπικεκρυμμένον ἐστίν. τὸ γὰρ διαττώμενον
καὶ τὸ ἠθούμενον Ι πηγῆς ἀπείκασμά ἐστιν· ἐκ δὲ τού- D
των ἀμφοτέρων τῶν ὀνομάτων ἡ Τηθὺς τὸ ὄνομα ξύγ-
κειται.

ΕΡΜ. Τοῦτο μέν, ὦ Σώκρατες, κομψόν.

ΣΩ. Τί δ’ οὐ μέλλει; ἀλλὰ τί τὸ μετὰ τοῦτο;
τὸν μὲν Δία εἴπομεν.

ΕΡΜ. Ναί.

ΣΩ. Τοὺς ἀδελφοὺς δὴ αὐτοῦ λέγωμεν, τόν τε
Ποσειδῶ καὶ τὸν Πλούτωνα καὶ τό ἕτερον ὄνομα ὃ
ὀνομάζουσιν αὐτόν.

ΕΡΜ. Πάνυ γε.

ΣΩ. Τὸ μὲν τοίνυν τοῦ Ποσειδῶνός μοι φαίνεται
ὠνομάσθαι ὑπὸ τοῦ πρώτου ὀνομάσαντος, ὅτι Ι αὐτὸν Ε
βαδίζοντα ἐπέσχεν ἡ τῆς θαλάττης φύσις καὶ οὐκέτι
εἰάσεν προελθεῖν, ἀλλ’ ὥσπερ δεσμὸς τῶν ποδῶν αὐτῷ
ἐγένετο. τὸν οὖν ἄρχοντα τῆς δυνάμεως ταύτης θεὸν
ὠνόμασεν Ποσειδῶνα, ὡς ποσίδεσμον ὄντα· τὸ δὲ ε
ἔγκειται ἴσως εὐπρεπείας ἕνεκα. τάχα δὲ οὐκ ὀὲν τοῦτο .
λέγοι, ἀλλ’ ἀντὶ τοῦ σῖγμα δύο λάβδα τὸ πρῶτον ἐλέ-
γετο, ὡς πολλὰ Ι εἰδότος τοῦ θεοῦ. ἴσως δὲ ἀπὸ τοῦ 403

