ΦΑΙΔΩΝ. 101

λύπας καὶ φόβον πρὸς φόβον καταλλάττεσθαι, καὶ
μείζω πρὸς ἐλάττω, ῶσπερ νομίσματα, ἀλλ’ ᾖ ἐκεῖνο
μόνον τὸ νόμισμα ὀρθόν, ἀντὶ οὖ δεῖ ἅπαντα ταῦτα
καταλλάττεσθαι, Ι φρόνησις, καὶ τούτου μὲν πάντα καὶΒ
μετὰ τούτου ῶνούμενά τε καὶ πιπρασκόμενα τῷ ὄντι ᾗ καὶ
ἀνδρεία καὶ σωφροσύνη καὶ δικαιοσύνη καὶ ξυλλήβδην
ἀληθὴς ἀρετὴ μετὰ φρονήσεως, καὶ προσγιγνομένων
καὶ ἀπογιγνομένων καὶ ἡδονῶν καὶ φόβων καὶ τῶν
ἄλλων πάντων τῶν τοιούτων· χωριζόμενα δὲ φρονήσεως
καὶ ἀλλαττόμενα ἀντὶ ἀλλήλων μὴ σκιαγραφία τις ᾗ
ἡ τοιαύτη ἀρετὴ καὶ τῷ ὄντι ἀνδραποδώδης τε καὶ
οὐδὲν ὑγιὲς οὐδ’ ἀληθὲς ἔχῃ, τὸ δ’ ἀληθὲς τῷ ὄντι ᾖ
κάθαρσίς τις τῶν τοιούτων πάντων, καὶ ἡ σωφροσύνη
καὶ Ι ἡ δικαιοσύνη καὶ ἀνδρεία καὶ αὐτὴ ἡ φρόνησις μὴ G
καθαρμός τις ᾖ. καὶ κινδυνεύουσι καὶ οί τὰς τελετὰς
ἡμῖν οὗτοι καταστήσαντες ού φαῦλοι εἶναι, ἀλλὰ τῷ
ὄντι πάλαι αἰνίττεσθαι, ὄτι, ὃς ἂν ἀμύητος καὶ ἀτέ-
λεστος εἰς Ἅιδου ἀφίκηται, ἐν βορβόρῳ κείσεται, ὁ δὲ
κεκαθαρμένος τε καὶ τετελεσμένος ἐκεῖσε ἀφικόμενος
μετὰ θεῶν οἰκήσει. εἰσὶν γὰρ δή, ῶς φασιν οἱ περὶ
τὰς τελετάς, ναρθηκοφόροι μὲν πολλοί, βάκχοι δέ τε
παῦροι· οὗτοι δ’ εἰσὶν Ι κατὰ τὴν ἐμὴν δόξαν οὐκΙ)
ἄλλοι ἢ οἰ πεφιλοσοφηκότες ὀρθῶς. ῶν δὴ καὶ ἐγῶ
κατά γε τὸ δυνατὸν οὐδὲν ἀπέλιπον ἐν τῷ βίῳ, ἀλλὰ
παντὶ τρόπῳ προυθυμήθην γενέσθαι· εἰ δ’ ὀρθῶς
προυθυμήθην καί τι ἠνύσαμεν, ἐκεῖσε ἐλθόντες τὸ
σαφὲς εἰσόμεθα, ἄν θεὸς ἐθέλῃ, ὀλίγον ὕστερον, ῶς
ἐμοὶ δοκεῖ. ταῦτ’ οὖν ἐγῶ,’ ἔφη , “ῶ Σιμμία τε καὶ
Κέβης, ἀπολογοῦμαι, ῶς εἰκότως ὑμᾶς τε ἀπολείπων
καὶ τοὺς ἐνθάδε δεσπότας ού χαλεπῶς φέρω οὐδ’

