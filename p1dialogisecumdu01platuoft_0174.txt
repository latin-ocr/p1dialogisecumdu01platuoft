128 ΠΛΑΤῼΝΟΣ

ἤδη ὑπερδικεῖν τοῦ λόγου. ἀλλ’ ἀγε,’ ἦ δ’ ὅς, ‘d
Κέβης, λέγε, τί ἦν ὃ σὲ αὖ θρᾶττον ἀπιστίαν παρέχει.’
“λέγω δή,’ ἦ δ’ ὃς ὁ Κέβης. “έμοὶ γὰρ φαίνεται ἔτι
ἐν τῷ αὐτῷ ὁ λόγος εἶναι, καί, ὅπερ ἐν τοῖς πρόσθεν
87 ἐλέγομεν, ταύτὸν ἔγκλημα ἔχειν. Ι ὅτι μὲν γὰρ ἦν
ἡμῶν ἡ ψυχὴ καὶ πρὶν εἰς τόδε τὸ εἶδος ἐλθεῖν, οὐκ
ἀνατίθεμαι μὴ οὐχὶ πάνυ χαριέντως καί, εἰ μὴ ἐπαχθές
ἐστιν εἰπεῖν, πάνυ ἱκανῶς ἀποδεδεῖχθαι· ῶς δὲ καὶ
ἀποθανόντων ἡμῶν ἔτι που ἔσται, οὔ μοι δοκεῖ τῇδε.
ῶς μὲν οὐκ ἰσχυρότερον καὶ πολυχρονιώτερον ψυχὴ
σώματος, οὐ συγχωρῶ τῇ Σιμμίου ἀντιλήψει· δοκεῖ γάρ
μοι πᾶσι τούτοις πάνυ πολὺ διαφέρειν. τί οὖν, ἂν
φαίη ὁ λόγος, ἔτι ἀπιστεῖς, ἐπειδὴ ὁρᾷς ἀποθανόντος
τοῦ ἀνθρώπου τό γε ἀσθενέστερον ἔτι ὅν; τὸ δὲ
ΒΙπολυχρονιι-ότερον οὐ δοκεῖ σοι ἀναγκαῖον εἶναι ἔτι
σῴζεσθαι ἐν τούτῳ τῷ χρόνῳ, πρὸς δὴ τοῦτο τόδε
ἐπίσκεψαι, εἴ τι λέγω· εἰκόνος γάρ τινος, ῶς ἔοικεν,
κάγώ ῶσπερ Σιμμίας δέομαι. ἐμοὶ γὰρ δοκεῖ ὁμοίως
λέγεσθαι ταῦτα, ῶσπερ ἄν τις περὶ ἀνθρώπου ὑφάντου
πρεσβύτου ἀποθανόντος λέγοι τοῦτον τὸν λόγον, ὅτι
οὐκ ἀπόλωλεν ὁ ἅνθρωπος, ἀλλ’ ἔστι που ἴσως, τεκμή-
ριον δὲ παρέχοιτο θοιμάτιον, ὃ ἠμπείχετο αὐτὸς ὑφη-
νάμενος, ὅτι ἐστὶ σῶν καὶ οὐκ ἀπόλωλεν, καὶ εἴ τις
Οάπιστοίη αὐτῷ, ἀνερωτῴη, πότερον Ι πολυχρονιώτερόν
ἐστι τὸ γένος ἀνθρώπου ἢ ἱματίου ἐν χρείᾳ τε ὄντος
καὶ φορουμένου, ἀποκριναμένου δέ τινος, ὅτι πολὺ
τὸ τοῦ ἀνθρωπου, οἴοιτο ἀποδεδεῖχθαι, οτι παντὸς
α’ρα μᾶλλον ὅ γε ανθρωπος σῶς ἐστιν, ἐπειδὴ τό γε
ὀλιγοχρονιωτερον οὐκ ἀπόλωλεν. τὸ δ’ , οἶμαι, ῶ
Σιμμία, οὐχ οὕτως ἔχει· σκόπει γάρ καὶ σύ, ἃ λέγω.

