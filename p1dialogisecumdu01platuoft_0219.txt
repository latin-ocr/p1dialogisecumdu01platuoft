ΦΑΙΔΩΝ. 173

μάλα εὐχερῶς καὶ εὐκόλως ἐξέπιεν. καὶ ἡμῶν οἷ
ὴ πολλοὶ τέως μὲν ἐπιεικῶς οἷοί τε ἦσαν κατέχειν τὸ
μὴ δακρύειν, ὡς δὲ εἴδομεν πίνοντά τε καὶ πεπω-
κότα, οὐκέτι, ἀλλ’ ἐμοῦ γε βία καὶ αὐτοῦ ἀστακτὶ
ἐχώρει τὰ δάκρυα, ὥστε ἐγκαλυψάμενος ἀπέκλαιον
ἐμαυτόν· οὐ γὰρ δὴ ἐκεῖνόν γε, ἀλλὰ τὴν ἐμαυτοῦ
τύχην, οἴου ἀνδρὸς Ι ἑταίρου ἐστερημένος εἴην. 6 δὲῖ)
Κρίτων ἔτι πρότερος ἐμοῦ, ἐπειδὴ οὐχ οἶός τ’ ἦν
κατέχειν τὰ δάκρυα, ἐξανέστη. Ἀπολλόδωρος δὲ καὶ
ἐν τῷ ἔμπροσθεν χρόνῳ οὐδὲν ἐπαύετο δακρύων, καὶ
δὴ καὶ τότε ἀναβρυχησάμενος κλαίων καὶ ἀγανακτῶν
οὐδένα ὅντινα οὐ κατέκλασε τῶν παρόντων πλήν γε
αὐτοῦ Σωκράτους. ἐκεῖνος δέ· “οἷα,’ ἔφη, (ποιεῖτε, ὦ
θαυμάσιοι. ἐγὼ μέντοι οὐχ ἥκιστα τούτου ἕνεκα τὰς
γυναῖκας ἀπέπεμψα, ἵνα μὴ τοιαῦτα πλημμελοῖεν· καὶ
γὰρ ἀκήκοα, ὅτι ἐν εὐφημίᾳ Ι χρὴ τελευτᾶν. ἀλλἘ
ἡσυχίαν τε ἄγετε καὶ καρτερεῖτε.’ καὶ ἡμεῖς ἀκού-
σαντες ᾑσχύνθημέν τε καὶ ἐπέσχομεν τοῦ δακρύειν.
6 δὲ περιελθών, ἐπειδή οὗ βαρύνεσθαι ἔφη τὰ σκέλη,
κατεκλίθη ὕπτιος· οὕτω γὰρ ἐκέλευεν 6 ἄνθρωπος·
καὶ ἅμα ἐφαπτόμενος αὐτοῦ οὗτος 6 δοὺς τὸ φάρ-
μακον, διαλιπὼν χρόνον ἐπεσκόπει τοὺς πόδας καὶ
τὰ σκέλη, κᾶπειτα σφόδρα πιέσας αὐτοῦ τὸν πόδα
ἤρετο, εἰ αἰσθάνοιτο· 6 δ’ οὐκ ἔφη· καὶ μετὰ τοῦτο
αὖθις 1 τὰς κνήμας· καὶ ἐπανιών οὕτως ἡμῖν ἐπεδεί-118
κνυτο, ὅτι ψύχοιτό τε καὶ πηγνῦτο. καὶ αὐτὸς ἥπτετο
καὶ εἶπεν, ὅτι, ἐπειδὰν πρὸς τῇ καρδίᾳ γένηται αὐτῷ,
τότε οἰχήσεται. ἤδη οὗν σχεδόν τι αὐτοῦ ἦν τὰ περὶ
τὸ ἦτρον ψυχόμενα, καὶ ἐκκαλυψάμενος - ἐνεκεκά-

(ἵ

λυπτο γάρ —- εἶπεν, ὃ δὴ τελευταῖον ἐφθέγξατο· ω

