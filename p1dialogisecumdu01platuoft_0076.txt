30 ΠΛΑΤΩΝΟΣ

μὲν ι”τω ὅπῃ τῷ θεῷ φίλον, τῷ δὲ νόμω πειστέον
καὶ ἀπολογητέον.
III. Ἀναλάβωμεν οὖν ἐξ ἀρχῆς, τίς ἡ κατηγορία
Βέστίν, ἐξ ἧς ἡ ἐμὴ διαβολὴ γέγονεν, ᾖ δὴ καὶ Ι πι-
στεύων Μέλητός με ἐγράψατο τὴν γραφὴν ταύτην.
εἶεν· τί δὴ λέγοντες διέβαλλον oc διαβάλλοντες; ὥσπερ
οὖν κατηγόρων τὴν ἀντωμοσίαν δεῖ ἀναγνῶναι αὐτῶν·
Σωκράτης ἀδικεῖ καὶ περιεργάζεται ζητῶν τά τε ὑπὸ
γῆς καὶ οὐράνια καὶ τὸν ἥττω λόγον κρείττω ποιῶν
Οκαὶ ἄλλους τὰ αὐτὰ ταῦτα διδάσκων. Ι τοιαύτη τίς
ἐστι· ταῦτα γὰρ ἑωρᾶτε καὶ αὐτοὶ ἐν τῇ Ἀριστοφά·
νους κωμῳδία, Σωκράτη τινὰ ἐκεῖ περιφερόμενον,
φάσκοντα τε ἀεροβατεϊν καὶ ἄλλην πολλὴν φλυαρίαν
φλυαροῦντα, ὧν ἐγὼ οὐδὲν οὔτε μέγα οὔτε μικρὸν
πέρι ἐπαΐω. καὶ οὐχ ὥς ἀτιμάζων λέγω τὴν τοιαύτην
ἐπιστήμην, εἴ τις περὶ τῶν τοιούτων σοφός ἐστιν.
μή πως ἐγώ ὑπὸ Μελήτου τοσαύτας δίκας φύγοιμιῑ
ἀλλὰ γὰρ ἐμοὶ τούτων, ὦ ἄνδρες Ἀθηναῖοι, οὐδὲν
’ Βμέτεστιν. μάρτυρας δὲαύτοὺςΙ ὑμῶν τοὺς πολλοὺς παρ-
έχομαι, καὶ ἀξιῶ, ὑμᾶς ἀλλήλους διδάσκειν τε καὶ
φράζειν, ὅσοι ἐμοῦ πώποτε ἀκηκόατε διαλεγομένου·
πολλοὶ δὲ ὑμῶν οἰ τοιοῦτοί εἰσιν· φράζετε οὖν ἀλλή-
λοις, εί πώποτε ἢ μικρὸν ἢ μέγα ἤκουσέ τις ὑμῶν
ἐμοῦ περὶ τῶν τοιούτων διαλεγομένου· καὶ ἐκ τούτων
γνώσεσθε, ὅτι τοιαῦτ’ ἐστὶ καὶ τᾶλλα περὶ ἐμοῦ, ἃ
οἱ πολλοὶ λέγουσιν.
IV. Ἀλλὰ γὰρ οὔτε τούτων οὐδέν ἐστιν, οὐδέ γ’
εί τινος ἀκηκόατε, ὡς ἐγώ παιδεύειν ἐπιχειρῶ ἀνθρώ-
Επους καὶ χρήματα Ι πράττομαι, οὐδὲ τοῦτο ἀληθές..
ἐπεὶ καὶ τοῦτό γε’ μοι δοκεῖ καλὸν εἶναι, εἴ τις οἷός

