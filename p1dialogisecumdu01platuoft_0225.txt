ε, ΚΡΑΤΤΛΟΣ. 1 7 9

lV. ΣΩ. Φέρε δὴ ἴδωμεν, ὦ Ἑρμόγενες, πότερον
καὶ τὰ ὄντα οὕτως ἔχειν σοι φαίνεται, ἰδία αὐτῶν ἡ
οὐσία εἶναι ἑκάστῳ, ὥσπερ Πρωταγόρας ἔλεγεν λέγων
πάντων χρημάτων μέτρον εἶναι Ι ἄνθρωπον, ὡς ἄρα 386
οἷα μὲν ἂν ε’μοὶ φαίνηται τὰ πράγματα, τοιαῦτα μέν
ἐστιν ἐμοί, οἷα δ’ ἂν σοί, τοιαῦτα δὲ σοί· ἢ ἔχειν
δοκεῖ σοι αὐτὰ αὑτῶν τινα βεβαιότητα τῆς οὐσίας;

ΕΡΜ. ’Ήδη ποτὲ ἔγωγε, ὦ Σώκρατες, ἀπορῶν καὶ
ἐνταῦθα ἐξηνέχθην εἰς ἅπερ Πρωταγόρας λέγει· οὐ
πάνυ τι μέντοι μοι δοκεῖ οὕτως ἔχειν.

ΣΩ. Τί δέ; ές τόδε ἤδη ἐξηνέχθης, ὥστε μὴ
πάνυ σοι δοκεῖν εἷναί τινα Ι ἄνθρωπον πονηρόν; Β

ΕΡΜ. Οὐ μὰ τὸν Δία, ἀλλὰ πολλάκις δὴ αὐτὸ
πέπονθα, ὥστε μοι δοκεῖν πάνυ πονηροὺς εἶναί τινας
ἀνθρώπους, καὶ μάλα συχνούς.

ΣΩ. Τί δέ; πάνυ χρηστοὶ οὔπω σοι ἔδοξαν εἶναι;

ΕΡΜ. Καὶ μάλα ὀλίγοι.

ΣΩ. ’Έδοξαν δ’ οὗν;

ΕΡΜ. ’Έμοιγέ

Σῼ. Πῶς οὖν τοῦτο τι’θεσαι; ἄρ’ ὦδε· τοὺς μὲν
πάνυ χρηστοὺς πάνυ φρονίμους, τοὺς δὲ πάνυ πονη-
ροὺς πάνυ ἄφρονας;

ΕΡΜ. ’Έμοιγε Ι δοκεῖ οὕτως. Ο

ΣΩ. Οἷόν τε οὖν, εἰ Πρωταγόρας ἀληθῆ ἔλεγεν
καὶ ἔστιν αὕτη ἡ ἀλήθεια, τὸ οἷα ἂν δοκῇ ἑκάστῳ τοι-
αῦτα καὶ εἶναι, τοὺς μὲν ἡμῶν φρονίμους εἶναι, τοὺς
δὲ ἄφρονας;

ΕΡΜ. Οὐ δῆτα.

ΣΩ. Καὶ ταῦτα γε, ὡς ἐγῷμαι, σοὶ πάνυ δοκεῖ,
φρονήσεως οὔσης καὶ ἀφροσύνης μὴ πάνυ δυνατὸν

12*

