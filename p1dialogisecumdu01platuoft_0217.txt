ΦΑΙΔΩΝ. 1Ί1

δία - δύο γὰρ αὐτῷ υἱεῖς σμικροὶ ἦσαν, εἷς δὲ
μέγας - καὶ αἱ οἰκεῖαι γυναῖκες ἀφίκοντο, ἐκείναις

ἐναντίον τοῦ Κρίτωνος διαλεχθείς τε καὶ ἐπιστείλας
ἅττα ἐβούλετο, τὰς μὲν γυναῖκας καὶ τὰ παιδία ἀπιέ-
ναι ἐκέλευσεν, αὐτὸς δὲ ἧκε παρ’ ἡμᾶς. καὶ ἦν ἤδη
ἐγγὺς ἡλίου δυσμῶν· χρόνον γὰρ πολὺν διέτριψεν
ἔνδον. ἐλθών δ’ ἐκαθέζετο λελουμένος, καὶ οὐ πολλὰ
μετὰ ταῦτα διελέχθη, καὶ ἧκεν 6 τῶν ἕνδεκα ὑπη-
ρέτης καὶ στὰς παρ’ αὐτόν· (ὦ Ι Σώκρατες,’ ἔφη, εοὐῡ
καταγνώσομαι σοῦ ὅπερ ἄλλων καταγιγνώσκω, ὅτι μοι
ὅχαλεπαίνουσι καὶ καταρῶνται, ἐπειδὰν αὐτοῖς παρ-
αγγέλλω πίνειν τὸ φάρμακον ἀναγκαζόντων τών ἀρ-
χόντων. σὲ δὲ ἐγώ καὶ ἄλλως ἔγνωκα ἐν τούτῳ τῷ
χρόνῳ γενναιότατον καὶ πρᾳότατον καὶ ἄριστον ἄνδρα
ὄντα τῶν πώποτε δεῦρο ἀφικομένων, καὶ δὴ καὶ νῦν
εὖ οἶδ’ ὅτι οὐκ ἐμοὶ χαλεπαίνεις, γιγνώσκεις γὰρ
τοὺς αἰτίους, ἀλλὰ ἐκείνοις. νῦν, οἶσθα γὰρ οἳ ἦλθον
ἀγγέλλων, χαῖρέ τε καὶ πειρῶ ὥς ῥᾷστα Ι φέρειν τάΙ)
ἀναγκαῖα.’ καὶ ἅμα δακρύσας μεταστρεφόμενος ἀπῄει.
καὶ 6 Σωκράτης ἀναβλέψας πρὸς αὐτόν· ‘mxl σύ,’
ἔφη, (χαῖρε, καὶ ἡμεῖς ταῦτα ποιήσομεν.’ καὶ ἅμα
πρὸς ἡμᾶς· εὡς ἀστεῖος,’ ἔφη, ‘6 ἄνθρωπος· καὶ παρὰ
πάντα μοι τὸν χρόνον προσῄει καὶ διελέγετο ἐνίοτε
καὶ ἦν ἀνδρῶν λῷστος, καὶ νῦν ὡς γενναίως με ἀπο-
δακρύει. ἀλλ’ ἄγε δή, ὦ Κρίτων, πειθώμεθα αὐτῷ,
καὶ ἐνεγκάτω τις τὸ φάρμακον, εἰ τέτριπται· εἰ δὲ
μή, τριψάτω 6 ἄνθρωπος’ καὶ 6 Κρίτων· εἀλλ’ οἷμαι,’
Ιέφη, εἔγωγε, ὦ Σώκρατες, ἔτι ἥλιον εἶναι ἐπὶ τοῖςΕ
ὄρεσιν καὶ οὔπω δεδυκέναι. καὶ ἅμα ἐγὼ οἴδα καὶ
ἄλλους πάνυ ὀψὲ πίνοντας, ἐπειδὰν παραγγελθῇ αὖ·

