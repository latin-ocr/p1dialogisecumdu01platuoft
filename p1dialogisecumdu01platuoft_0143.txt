ΦΑΙΔΩΝ. 97

δίζουσιν ἡμῶν τὴν τοῦ ὄντος θήραν. ἐρώτων δὲ καὶ
’ ἐπιθυμιῶν καὶ φόβων καὶ εἰδώλων παντοδαπῶν καὶ
φλυαρίας ἐμπίμπλησιν ἡμᾶς πολλῆς, ῶστε τὸ λεγόμενον
ῶς ἀληθῶς τῷ ὅντι ὑπ’ αὐτοῦ οὐδὲ φρονῆσαι ἡμῖν
ἐγγίγνεται οὐδέποτε οὐδέν. καὶ γὰρ πολέμους καὶ
στάσεις καὶ μάχας οὐδὲν ἄλλο παρέχει ἢ τὸ σῶμα
καὶ αί τούτου ἐπιθυμίαι. διὰ γὰρ τὴν τῶν χρημάτων
κτῆσιν πάντες οί πόλεμοι γίγνονται, τὰ δὲ χρήματα
ἀναγκαζόμεθα κτᾶσθαι διὰ 1 τὸ σῶμα, δουλεύοντες τῇῐ)
τούτου θεραπείᾳ· καὶ ἐκ τούτου ἀσχολίαν ἄγομεν φιλο-
σοφίας πέρι διὰ πάντα ταῦτα. τὸ δ’ ἔσχατον πάντων,
ὅτι, ἐάν τις ἡμῖν καὶ σχολὴ γένηται ἀπ’ αὐτοῦ καὶ τραπώ-
μεθα πρὸς τὸ σκοπεῖν τι, ἐν ταῖς ζητήσεσιν αὖ πανταχοῦ
παραπῖπτον θόρυβον παρέχει καὶ ταραχὴν καὶ ἐκπλήττει,
ὥστε μὴ δύνασθαι ὑπ’ αὐτοῦ καθορᾶν τάληθές, ἀλλὰ
τῷ ὄντι ἡμῖν δέδεικται, ὅτι, εἰ μέλλομέν ποτε καθαρῶς
τι εἴσεσθαι, ἀπαλλακτέον αὐτοῦ καὶ αὐτῇ τῇ ψυχῇ
θεατέον 1 αὐτὰ τὰ πράγματα· καὶ τότε, ῶς ἔοικεν, ἡμῑνΕ
ἔσται οὖ ἑπιθυμοῦμέν τε καί φαμεν ἐρασταὶ εἶναι, φρο-
νήσεως, ἐπειδὰν τελευτήσωμεν, ῶς ὁ λόγος σημαίνει,
ζῶσιν δὲ οὔ. εἰ γὰρ μὴ οἶόν τε μετὰ τοῦ σώματος
μηδὲν καθαρῶς γνῶναι, δυοῖν θάτερον, ἢ οὐδαμοῦ
ἔστιν κτήσασθαι τὸ εἰδέναι ἢ τελευτήσασιν· τότε γὰρ
αὐτὴ καθ’ αὑτὴν ἡ ψυχὴ ἔσται Ι χωρὶς τοῦ σῶματος,67
πρότερον δ’ οὔ. καὶ ἐν ᾦ ἂν ζῶμεν, οὕτως, ὡς ἔοικεν,
ἐγγυτάτω ἐσόμεθα τοῦ εἰδέναι, ἐὰν ὅτι μάλιστα μηδὲν
ὁμιλῶμεν τῷ σώματι μηδὲ κοινωνῶμεν, ὅτι μὴ πᾶσα
ἀνάγκη, μηδὲ ἀναπιμπλώμεθα τῆς τούτου φύσεως,
ἀλλὰ καθαρεύωμεν ἀπ’ αὐτοῦ, ἕως ἂν ὁ θεὸς αὐτὸς
ἀπολύσῃ ἡμᾶς· καὶ οὕτω μὲν καθαροὶ ἀπαλλαττόμενοι
Ρωντο 1 ⁶ 7

