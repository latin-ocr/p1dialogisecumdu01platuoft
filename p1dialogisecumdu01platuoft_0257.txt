37 ΚΡΑΤΤΛΟΣ, 21 1

ἔστι γὰρ καὶ σπουδαίως εἰρημένος ὁ τρόπος τῶν ὀνο-
’ μάτων τούτοις Ι τοϊς θεοῖς καὶ παιδικῶς. τὸν μὲν C
οὖν σπουδαῖον ἄλλους τινας ἐρώτα, τὸν δὲ παιδικὸν
οὐδὲν κωλύει διελθεῖν· φιλοπαίσμονες γὰρ καὶ οἱ
θεοί. ὅ τε γὰρ Διόνυσος εἴη ἂν ὁ διδοὺς τὸν οἶνον
Διδοίνυσος ἐν παιδιᾷ καλούμενος, οἶνος δ’, ὅτι οἴε-
σθαι νοῦν ἔχειν ποιεῖ τῶν πινόντων τοὺς πολλοὺς οὐκ
ἔχοντας, οἰόνους δικαιότατ’ ἂν καλούμενος. περὶ δὲ
³ Ἀφροδίτης οὐκ ἄξιον εΗσιόδςο ἀντιλέγειν, ἀλλὰ ξυγ-
χωρεῖν, ὅτι διὰ τὴν τοῦ ἀφροῦ γένεσιν l Ἀφροδίτη D ’
ἐκλήθη.

ΕΡΜ. Ἀλλὰ μὴν οὐδ’ Ἀθηνᾶς Ἀθηναῖός γ’
ὥν, ὦ Σώκρατες, ἐπιλήσει, οὐδ’ Ἡφαίστου τε καὶ

Ἄρεως.
Σῼ. Οὐδὲ εἰκός γε.
ΕΡΜ. Οὐ γάρ.

Σῼ. Οὐκοῦν τὸ μὲν ἕτερον ὄνομα αὐτῆς οὐ χαλε-
πὸν εἰπεῖν δι’ ὃ κεῖται.

ΕΡΜ. Τὸ ποῖον;

ΣΩ. Παλλάδα που αὐτὴν καλοῦμεν.

ΕΡΜ. Πῶς γὰρ οῦ;

ΣΩ. Τοῦτο μὲν τοίνυν ἀπὸ τῆς ἐν τοῖς ὅπλοις
ὀρχήσεως Ι ἡγούμενοι τεθῆναι ὀρθῶς ἄν, ὡς ἐγῷμαι, Ε
ἡγοίμεθα· τὸ γάρ που ἢ αὑτὸν ἤ τι ἄλλο μετεωρίζειν
ἢ ἀπὸ τῆς γῆς ἢ ἐν ταῖς χερσὶν Ι πάλλειν τε καὶ 407
πάλλεσθαι καὶ ὀρχεῖν καὶ ὀρχεῖσθαι καλοῦμεν.

ΕΡΜ. Πάνυ μὲν οὗν.

ΣΩ. Παλλάδα μὲν τοίνυν ταύτῃ.

ΕΡΜ. Καὶ ὀρθῶς γε. ἀλλὰ δὴ τὸ ἕτερον πῶς λέγεις;

ΣΩ. Τὸ τῆς Ἀθηνᾶς; 14*

