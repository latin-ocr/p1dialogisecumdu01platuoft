 

ΕΤΘΤῷΡΩΝ, f 7

ἐγώ νῦν ποιοῦ, τῷ ἀδικοῦντι ἢ περὶ φόνους ἢ περὶ

ἱερῶν κλοπὰς ἤ τι ἄλλο τῶν τοιούτων ἐξαμαρτάνοντι

ἐπεξιέναι, ἐάντε, πατὴρ ὧν τυγχάνῃ ἐάντε μήτηρ

’ ἐάντε ἄλλος Ι ὁστισοῦν, τὸ δὲ μὴ ἐπεξιέναι ἀνόσιον·Ε
· ἐπεί, ὦ Σώκρατες, θέασαι, ὥς μέγα σοι ἐρῶ τεκμή-
ριον τοῦ νόμου ὅτι οὕτως ἔχει, ὃ καὶ ἄλλοις ἤδη

εἷπον, ὅτι ταῦτα ὀρθῶς ἂν εἴη οῦτω γιγνόμενα, μὴ
ἐπιτρέπειν τῷ ἀσεβοῦντι μηδ’ ἀν ὁστισοῦν τυγχάνῃ
ὤν· αὐτοὶ γὰρ oc ἄνθρωποι τυγχάνουσι νομίζοντες
τὸν Δία τῶν θεῶν ἄριστον καὶ δικαιότατον, καὶ

Ι τοῦτον ὁμολογοῦσι τὸν Ι αὑτοῦ πατέρα δῆσαι, Sne

τοὺς υἱεῖς κατέπινεν οὐκ ἐν δίκῃ, κάκεῖνόν γε αὖ τὸν
αὑτοῦ πατέρα ἐκτεμεῖν δι’ ἕτερα τοιαῦτα· ἐμοὶ δὲ

⁷ χαλεπαίνουσιν, ὅτι τῷ πατρὶ ἐπεξέρχομαι ἀδικοῦντι,
3 καὶ οῦτως αὐτοὶ αὑτοῖς τὰ ἐναντία λέγουσι περί τε

τῶν θεῶν καὶ περὶ ἐμοῦ.

ΣΩ. Ἆρά γε, ὦ Εὐθύφρον, τοῦτ’ ἔστιν, οὖ
ἕνεκα τὴν γραφὴν φεύγω, ὅτι τὰ τοιαῦτα ἐπειδάν τις
περὶ τῶν θεῶν λέγῃ, δυσχερῶς πως ἀποδέχομαι; δι’
ἃ δή, ὥς ἔοικε, φήσει τίς με ἐξαμαρτάνειν. νῦν οὖν
εἰ καὶ σοὶ ταῦτα ξυνδοκεῖ τῷ εὗ Ιείδότι περὶ τῶνΒ
τοιούτων, ἀνάγκη δή, ὥς ἔοικε, καὶ ἡμῖν ξυγχωρεῖν.
τί γὰρ καὶ φήσομεν, οἵγε αὐτοὶ ὁμολογοῦμεν περὶ
αὐτῶν μηδὲν εἰδέναι; ἀλλά μοι εἰπὲ πρὸς Φιλίου, σὺ
ὥς ἀληθῶς ἡγεῖ ταῦτα οῦτως γεγονέναι;

ΕΤΘ. Καὶ ἔτι γε τούτων θαυμασιώτερα, ὦ Σώ-
κρατες, ἃ οἰ πολλοὶ οὐκ ἴσασιν.

ΣΩ. Καὶ πόλεμον ἄρα ἡγεῖ σὺ εἶναι τῷ ὄντι
ἐν τοῖς θεοῖς πρὸς ἀλλήλους, καὶ ἔχθρας γε δεινὰς
καὶ μάχας καὶ ἄλλα τοιαῦτα πολλά, οἷα λέγεταί τε

