164 ΠΛΑΤΩΝΟΣ

LX. Καὶ ὅλην μὲν δὴ τὴν γῆν οῦτω πεφυκέναι
καὶ τὰ περὶ τὴν γῆν· τόπους δ’ ἐν αὐτῇ εἶναι κατὰ
τὰ ἔγκοιλα αὐτῆς κύκλῳ περὶ ὅλην πολλούς, τοὺς μὲν
βαθυτέρους καὶ ἀναπεπταμένους μᾶλλον ἢ έν ᾦ ἡμεῖς
οἰκοῦμεν, τοὺς δὲ βαθυτέρους ὄντας τὸ χάσμα αὐτοὺς
ἔλαττον ἔχειν τοῦ παρ’ ἡμῖν τόπου, ἔστι δ’ οὓς καὶ

ΒΙβραχυτέρους τῶ βάθει τοῦ ἐνθάδε εἶναι καὶ πλατυ-
τέρους· τούτους δὲ πάντας ὑπὸ γῆν εἰς ἀλλήλους
συντετρῆσθαί τε πολλαχῇ καὶ κατὰ στενότερα καὶ εὐρύ-
τερα, καὶ διεξόδους ἔχειν, ᾗ πολὺ μὲν ὕδωρ ῥεῖν ἐξ
ἀλλήλων εἰς ἀλλήλους ῶσπερ εἰς κρατῆρας, καὶ ἀενάων
ποταμῶν ἀμήχανα μεγέθη ὑπὸ τὴν γῆν καὶ θερμῶν
ὑδάτων καὶ ψυχρῶν, πολὺ δὲ πῦρ καὶ πυρὸς μεγάλους
ποταμούς, πολλοὺς δὲ ὑγροῦ πηλοῦ καὶ καθαρωτέρου

Εκαὶ βορβορωδεστέρου, ῶσπερ ἐν Ι Σικελίᾳ οἱ πρὸ τοῦ
ῥύακος πηλοῦ ῥέοντες ποταμοὶ καὶ αὐτὸς ὁ ῥύαξ· ῶν
δὴ καὶ ἑκάστους τοὺς τόπους πληροῦσθαι, ῶν ἄν
ἑκάστοις τύχῃ ἑκάστοτε ἡ περιρροὴ γιγνομένη. ταῦτα
δὲ πάντα κινεῖν ἅνω καὶ κάτω ῶσπερ αἰώραν τινὰ
ἐνοῦσαν ἐν τῇ γῇ· ἔστι δὲ ἄρα αῦτη ἡ αἰώρα διὰ
φύσιν τοιάνδε τινά. ἕν τι τῶν χασμάτων τῆς γῆς
ἄλλως τε μέγιστον τυγχάνει ὂν καὶ διαμπερὲς τετρη-

112μένον δι’ Ι ὅλης τῆς γῆς, τοῦτο ὅπερ Ὅμηρος εἷπε,
λέγων αὐτό

222, 52³. τι» τῆλε μάλ’, ᾗχι βάθιστον ὑπὸ χθονός ἐστι βέρεθρον*

ὃ καὶ ἄλλοθι καὶ ἐκεῖνος καὶ ἄλλοι πολλοὶ τῶν ποιη-
τῶν Τάρταρον κεκλήκασιν. εἰς γὰρ τοῦτο τὸ χασμα
συρρέουσί τε πάντες οἱ ποταμοὶ καὶ ἐκ τούτου πάλιν
ἐκρέουσιν· γίγνονται δὲ ἕκαστοι τοιοῦτοι, δι’ οἵας ἂν
καὶ τῆς γῆς ῥέωσιν. ἡ δὲ αἰτία ἐστὶν τοῦ ἐκρεῖν τε

