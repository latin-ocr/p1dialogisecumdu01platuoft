394

B

η
tl

192 ΠΑΑΤΩΝΟΣ 18

σει. οἷον τὸ β· ὁρᾷς ὅτι τοῦ η καὶ τοῦ τ καὶ τοῦ α προσ-
τεθέντων οὐδὲν ἐλύπησεν , ὥστε μὴ οὐχὶ τὴν ἐκείνου
τοῦ στοιχείου φύσιν δηλῶσαι ὅλῳ τῷ ὀνόματι οὗ ἐβού- ’
λετο ὁ νομοθέτης· οὕτως ἠπιστήθη καλῶς θέσθαι τοῖς
γράμμασι τὰ ὀνόματα.

ΕΡΜ. Ἀληθῆ μοι δοκεῖς λέγειν.

ΣΩ. Οὐκοῦν καὶ περὶ βασιλέως ὁ αὐτὸς λόγος;
Ι ἔσται γάρ ποτε ἐκ βασιλέως βασιλεύς, καὶ ἐξ ἀγαθοῦ
ἀγαθός, καὶ ἐκ καλοῦ καλός, καὶ τᾶλλα πάντα οὕτως,
ἐξ ἑκάστου γένους ἕτερον τοιοῦτον ἔκγονον, ἐὰν μὴ
τέρας γίγνηται· κλητέον δὴ ταύτὰ ὀνόματα. ποικίλλειν
δὲ ἔξεστι ταῖς συλλαβαῖς, ὥστε δόξαι ἂν τῷ ἰδιωτικῶς
ἔχοντι ἕτερα εἶναι ἀλλήλων τὰ αὐτὰ ὄντα· ὥσπερ ἡμῖν
τὰ τῶν ἰατρῶν φάρμακα, χρώμασιν ἢ ὀσμαῖς πεποικιλ-
μένα, ἄλλα φαίνεται τὰ αὐτὰ ὄντα, τῷ δέ γε ἰατρῷ,
ἅτε τὴν Ι δύναμιν τῶν φαρμάκων σκοπουμένῳ, τὰ ἀὐτὰ
φαίνεται, καὶ οὐκ ἐκπλήττεται ὑπὸ τῶν προσόντων.
οὕτω δὲ ἴσως καὶ ὁ ἐπιστάμενος περὶ ὀνομάτων τὴν
δύναμιν αὐτῶν σκοπεῖ, καὶ οὐκ ἐκπλήττεται, εἴτι πρόσ-
κειται γράμμα ἢ μετάκειται ἢ ἀφῄρηται, ἢ καὶ ἐν
ἄλλοις παντάπασιν γράμμασίν ἐστιν ἡ τοῦ ὀνόματος
δύναμις. ὥσπερ ὃ νῦν δὴ ἐλέγομεν, Ἀστυάναξ τε καὶ
’Έκτωρ οὐδὲν τῶν αὐτῶν γραμμάτων ἔχει πλὴν τοῦ τ,
ἀλλ’ ὅμως Ι ταύτὸν σημαίνει. καὶ Ἀρχέπολίς γε τῶν
μὲν γραμμάτων τί ἐπικοινωνεῖ; δηλοῖ δὲ ὅμως τὸ αὐτό·
καὶ ἄλλα πολλά ἐστιν, ἃ οὐδὲν ἀλλ’ ἢ βασιλέα σημαίνει·
καὶ ἄλλα γε αὗ στρατηγόν, οἷον Ἀγις καὶ Πολέμαρχος
καὶ Εὐπόλεμος· καὶ ἰατρικά γε ἕτερα, Ἰατροκλῆς καὶ
Ἀκεσίμβροτος· καὶ ἕτερα ἂν ἴσως συχνὰ εὕροιμεν
ταῖς μὲν συλλαβαῖς καὶ τοῖς γράμμασι διαφωνοῦντα,

