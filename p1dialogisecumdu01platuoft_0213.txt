ΦΑΙΔῼΝ. 167

οὗτος κύκλῳ περιελθών ἐμβάλλει εἰς τὸν Τάρταρον

· ἐναντίος τῷ Πυριφλεγέθοντι· ὄνομα δὲ τούτῳ ἐστίν,

ὥς οἱ ποιηταὶ λέγουσιν, Κωκυτός.

LXII. ΙΤούτων δὲ οὕτως πεφυκότων, ἐπειδάνΙ)
ἀφίκωνται oc τετελευτηκότες εἰς τὸν τόπον οἷ ὁ δαί-
μων ἕκαστον κομίζει, πρῶτον μὲν διεδικάσαντο οἵ
τε καλῶς καὶ ὁσίως βιώσαντες καὶ οἱ μή. καὶ οἳ μὲν
ἂν δόξωσι μέσως βεβιωκέναι, πορευθέντες ἐπὶ τὸν
Ἀχέροντα, ἀναβάντες ἃ δὴ αὐτοῖς ὀχήματά ἐστιν, ἐπὶ
τούτων ἀφικνοῦνται εἰς τὴν λίμνην, καὶ ἐκεῖ οἰκοῦσί
τε καὶ καθαιρόμενοι ταῖν τε ἀδικημάτων διδόντες
δίκας ἀπολύονται, εἴ τίς τι ἠδίκηκεν, τῶν τε εὐεργε-
σιῶν τιμὰς Ι φέρονται κατὰ τὴν ἀξίαν ἕκαστος· οἳ δ’ Ε
ἂν δόξωσιν ἀνιάτως ἔχειν διὰ τὰ μεγέθη τῶν ἁμαρτη-
μάτων, ἢ ἱεροσυλίας πολλὰς καὶ μεγάλας ἢ φόνους
ἀδίκους καὶ παρανόμους πολλοὺς ἐξειργασμένοι ἢ ἄλλα,
ὅσα τοιαῦτα τυγχάνει ὄντα, τούτους δὲ ἡ προσήκουσα
μοῖρα ῥίπτει εἰς τὸν Τάρταρον, ὅθεν οὔποτε ἐκβαί-
νουσιν. οἳ δ’ ἂν ἰάσιμα μέν, μεγάλα δὲ δόξωσιν
ἡμαρτηκέναι ἁμαρτήματα, οἷον πρὸς πατέρα ἢ μητέρα
ὑπ’ ὀργῆς βιάιόν τι πράξαντες, καὶ μεταμέλον Ι αὐτοῖς114
τὸν ἄλλον βίον βιῶσιν, ἢ ἀνδροφόνοι τοιούτῳ τινὶ
ἄλλῳ τρόπω γένωνται, τούτους δὲ ἐμπεσεῖν μὲν εἰς
τὸν Τάρταρον ἀνάγκη, ἐμπεσόντας δὲ αὐτοὺς καὶ
ἐνιαυτὸν ἐκεῖ γενομένους ἐκβάλλει τὸ κῦμα, τοὺς μὲν
ἀνδροφόνους κατὰ τὸν Κωκυτόν, τοὺς δὲ πατραλοίας
καὶ μητραλοίας κατὰ τὸν Πυριφλεγέθοντα· ἐπειδὰν
δὲ φερόμενοι γένωνται κατὰ τὴν λίμνην τὴν Ἀχε-
ρουσιάδα, ἐνταῦθα βοῶσί τε καὶ καλοῦσιν, οἰ μὲν οὓς
ἀπέκτειναν, οἱ δὲ οὓς ὕβρισαν, καλέσαντες δ’ ἰκε-

