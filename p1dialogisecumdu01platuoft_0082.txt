36 ΠΛΑΤῼΝΟΣ

φαίνεται τοῦτ’ οῦ λέγειν τὸν Σωκράτη, προσκεχρῆ-
Βσθαι δὲ τῷ ἐμῷ ὀνόματι, ἐμὲ παράδειγμα Ι ποιούμενος,
ῶσπερ ἄν εἰ εἴποι, ὅτι οὗτος ὑμῶν, ῶ ἅνθρωποι,
σοφώτατός ἐστιν, ὅστις ῶσπερ Σωκράτης ἔγνωκεν, ὅτι
οὐδενὸς ἄξιός ἐστι τῇ ἀληθείᾳ πρὸς σοφίαν. ταῦτ’
οῦν ἐγώ μὲν ἔτι καὶ νῦν περιιών ζητῶ καὶ έρευνῶ
κατὰ τὸν θεόν, καὶ τῶν ἀστῶν καὶ ξένων ἄν τινα
οἴωμαι σοφὸν εἶναι· καὶ ἐπειδάν μοι μὴ δοκῇ, τῷ
θεῶ βοηθῶν ἐνδείκνυμαι, ὅτι οὐκ ἔστι σοφός. καὶ
ὑπὸ ταύτης τῆς ἀσχολίας οὔτε τι τῶν τῆς πόλεως
πρᾶξαί μοι σχολὴ γέγονεν ἄξιον λόγου οὔτε τῶν οἰκείων,
C ἀλλ’ ἐν Ι πενίᾳ μυρίᾳ εἰμὶ διά τὴν τοῦ θεοῦ λατρείαν.
Χ. Πρὸς δὲ τούτοις oc νέοι μοι ἐπακολουθοῦντες,

οἷς μάλιστα σχολή ἐστιν, οἱ τῶν πλουσιωτάτων, αὐτά·
ματοι χαίρουσιν ἀκούοντες ἐξεταζομένων τῶν ἀνθρώ-
πων, καὶ αὐτοὶ πολλάκις ἐμὲ μιμοῦνται, εἶτα ἐπιχειροῦ-
σιν ἄλλους ἐξετάζειν· κᾶπειτα, οἶμαι, εὑρίσκουσι πολ-
λὴν ἀφθονίαν οἰομένων μὲν εἰδέναι τι ἀνθρώπων,
εἰδότων δὲ ὀλίγα ἢ οὐδέν. ἐντεῦθεν οῦν οἰ ὑπ’ αὐτῶν
ἐξεταζόμενοι ἐμοὶ ὀργίζονται, ἀλλ’ οῦκ αὐτοῖς, καὶ
λέγουσιν, ῶς Σωκράτης τίς ἐστι μιαρώτατος καὶ δια·
D φθείρει, τοὺς νέους· καὶ ἐπειδάν τις αὐτοὺς ἐρωτᾷ, ὅτι
ποιῶν καὶ ὅτι διδάσκων, ἔχουσι μὲν οὐδὲν εἰπεῖν, ἀλλ’
ἀγνοοῦσιν, ἵνα δὲ μὴ δοκῶσιν ἀπορεῖν, τὰ κατὰ
πάντων τῶν φιλοσοφούντων πρόχειρα ταῦτα λέγουσιν,
ὅτι τὰ μετέωρα καὶ τὰ ὑπὸ γῆς καὶ θεοὺς μὴ νομίζειν
καὶ τὸν ’ἥττω λόγον κρείττω ποιεῖν. τὰ γάρ ἀληθῆ,
οἴομαι, οὐκ ἂν ἐθέλοιεν λέγειν, ὅτι κατάδηλοι γίγνον-
ται προσποιούμενοι μὲν εἰδέναι, εἰδότες δὲ οὐδέν.
Εᾶτε οὖν, οἶμαι, Ι φιλότιμοι ὄντες καὶ σφοδροὶ καὶ

