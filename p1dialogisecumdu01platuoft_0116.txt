70 ΠΛΑΤΩΝΟΣ

ὅτι τῶν δοξῶν, ἃς οἱ ἄνθρωποι δοξάζουσιν, δέοι τὰς

Εμὲν Ι περὶ πολλοῦ ποιεῖσθαι, τὰς δὲ μή. τοῦτο πρὸς
θεῶν, ὦ Κρίτων, οὐ δοκεῖ καλῶς σοι λέγεσθαι; σὺ

47 γάρ, ὅσα γε τάνθρώπεια, ἐκτὸς εἶ τοῦ μέλλειν Ι ἀπο-
θνῄσκειν αῧριον, καὶ οὐκ ἄν σε παρακρούοι ἡ παρ-
οῦσα ξυμφορά· σκόπει δή· οὐχ ίκανῶς δοκεῖ σοι λέγε-
σθαι, ὅτι οὐ πάσας χρὴ τὰς δόξας τῶν ἀνθρώπων
τιμᾶν, ἀλλὰ τὰς μέν, τὰς δ’ οὕς οὐδὲ πάντων, ἀλλὰ
τῶν μέν, τῶν δ’ οὕ; τί φῄς; ταῦτα οὐχὶ καλῶς
λέγεται;

ΚΡ. Καλῶς.

ΣΩ. Οὐκοῦν τὰς μὲν χρηστὰς τιμᾶν, τὰς δὲ πο-
νηρὰς mh

KP. Ναί.

ΣΩ. Χρησταὶ δὲ οὐχ αῖ τῶν φρονίμων, πονηραὶ
δὲ αἱ τῶν άφρόνων;

ΚΡ. Πῶς δ’ οὔ;

VII. ΣΩ. Φέρε δή, πῶς αὖ τά τοιαῦτα έλέγετο;

ΒΙγυμναζόμενος ἀνὴρ καὶ τοῦτο πράττων πότερον παν·
τὸς ἀνδρὸς ἐπαίνῳ καὶ ψόγῳ καὶ δόξῃ τὸν νοῦν
προσέχει, ἢ ἑνὸς μόνου ἐκείνου, ὃς ἄν τυγχάνῃ ἰατρὸς
ἢ παιδοτρίβης ὤν;

ΚΡ. Ἑνὸς μόνου.

Σῼ. Οὐκοῦν φοβεῖσθαι χρὴ τοὺς ψόγους καὶ
ἀσπάζεσθαι τοὺς ἐπαίνους τοὺς τοῦ ἑνὸς ἐκείνου, ἄλλα
μὴ τοὺς τῶν πολλῶν.

ΚΡ. Δῆλα δή.

Σῼ. Ταύτῃ ἄρα αὐτῷ πρακτέον καὶ γυμναστέον
καὶ ἐδεστέον γε καὶ ποτέον, ᾖ ἂν τῷ ἑνὶ δοκῇ τῷ
ἐπιστάτῃ καὶ ἐπαΐοντι, μᾶλλον ἢ ᾖ ξύμπασι τοῖς ἄλλοις.

