178 ΠΛΑΤΩΝΟΣ , 4

ΣΩ. Ὁ λόγος δ’ ἐστὶν ὁ ἀληθὴς πότερον ὅλος
C μὲν Ι ἀληθής, τὰ μόρια δ’ αὐτοῦ οὐκ ἀληθῆ;

ΕΡΜ. Οὔκ, ἀλλὰ καὶ τὰ μόρια.

ΣΩ. Πότερον δὲ τὰ μὲν μεγάλα μόρια ἀληθῆ, τὰ
δὲ σμικρὰ οὔ· ἢ πάντας

ΕΡΜ. Πάντα, οἶμαι ἔγωγε.

ΣΩ. Ἔστιν οὗν ὅτι λέγεις λόγου σμικρότερον
μόριον ἄλλο ἢ ὄνομα;

ΕΡΜ. Οὔκ, ἀλλὰ τοῦτο σμικρότατον.

ΣΩ. Καὶ τὸ ὄνομα ἄρα τὸ τοῦ ἀληθοῦς λόγου
λέγεται;

ΕΡΜ. Ναί.

ΣΩ. Ἀληθές γε, ὡς φῄς.

ΕΡΜ. Ναί.

ΣΩ. Τὸ δὲ τοῦ ψευδοῦς μόριον οὐ ψεῦδος;
ΕΡΜ. Φημί.

ΣΩ. ’Έστιν ἄρα ὄνομα ψεῦδος καὶ ἀληθὲς λέγειν,
εἴπερ καὶ λόγον;

D Ι ΕΡΜ. Πῶς γὰρ 0453

ΣΩ. Ὃ ἂν ἄρα ἕκαστος φῇ τῳ ὄνομα εἶναι,
τοῦτό ἐστιν ἑκάστῳ ὄνομα;

ΕΡΜ. Ναί.

Σῼ. ῗΗ καὶ ὁπόσα ἂν φῇ τις ἑκάστῳ ὀνόματα
εἶναι, τοσαῦτα ἔσται καὶ τότε, ὁπόταν φῇ;

ΕΡΜ. Οὐ γὰρ ἔχω ἔγωγε, ὦ Σώκρατες, ὀνόματος
ἄλλην ὀρθότητα ἣ ταύτην, ἐμοὶ μὲν ἕτερον εἶναι ’
καλεῖν ἑκάστῳ ὄνομα, ὃ ἐγὼ ἐθέμην, σοὶ δὲ ἕτερον,
ὃ αὖ σύ. οὕτω δὲ καὶ ταῖς πόλεσιν ὁρῶ ἰδίᾳ ἐπὶ

Ε τοϊς αὐτοῖς Ι κείμενα ὀνόματα, καὶ ’Ἕλλησι παρὰ τοὺς
ἄλλους Ἕλληνας, καὶ ’Ἕλλησι παρὰ βαρβάρους.

