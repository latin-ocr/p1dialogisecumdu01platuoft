ΦΑΙΔΩΝ. 85

διηγήσασθαι· καὶ γὰρ τὸ μεμνῆσθαι Σωκράτους καὶ
.‘ αὐτὸν λέγοντα καὶ ἄλλον ἀκούοντα ἔμοιγε ἀεὶ πάντων
’ ἥδιστον.

EX. Ἀλλά μήν, ὦ Φαίδων, καὶ τοὺς ἀκουσομέ-
νους γε τοιούτους ἑτέρους ἔχεις· ἀλλὰ πειρῶ ὡς ἂν
δύνῃ ἀκριβέστατα διεξελθεῖν πάντα.

ΦΑΙΔ. Καὶ μὴν ἔγωγε θαυμάσια 1 ἔπαθον παραγε-Ε
νόμενος. οὔτε γὰρ ὥς θανάτῳ παρόντα με ἀνδρὸς
ἐπιτηδείου ἔλεος εἰσῄει· εὐδαίμων γάρ μοι ἀνὴρ
. ἐφαίνετο, ὦ Ἐχέκρατες, καὶ τοῦ τρόπου καὶτῶν λόγων,
ὥς ἀδεῶς καὶ γενναίως ἐτελεύτα, ὥστε μοι ἐκεῖνον
παρίστασθαι μηδ’ εἰς ’Ἀιδου ἰόντα ὅῖνευ θείας μοίρας
ἰέναι, ἄλλα καὶ ἐκεῖσε ἀφικόμενον εὖ πράξειν, εἰπερ
τις πώποτε καὶ Ι ἄλλος. διὰ δὴ ταῦτα οὐδὲν πάνυ μοι 59
ἐλεεινὸν εἰσῄει, ὥς εἰκὸς ἂν δόξειεν εἶναι παρόντι
πένθει· οὔτε αὖ ἡδονὴ ὡς ἐν φιλοσοφίᾳ ἡμῶν ὄντων,
ὥσπερ εἰώθειμεν· καὶ γὰρ οἷ λόγοι τοιοῦτοί τινες
ἦσαν· ἀλλ’ ἀτεχνῶς ἄτοπόν τί μοι πάθος παρῆν καί
τις ἀήθης κρᾶσις ἀπό τε τῆς ἡδονῆς συγκεκραμένη
ὁμοῦ καὶ ἀπὸ τῆς λύπης, ἐνθυμουμένῳ ὅτι αὐτίκα
ἐκεῖνος ἔμελλε τελευτᾶν. καὶ πάντες ol* παρόντες σχε-
δόν τι οὕτω διεκείμεθα, ὁτὲ μὲν γελῶντες, ἐνίοτε δὲ
δακρύοντες, εἷς δὲ ἡμῶν καὶ διαφερόντως, Ἀπολλόδωρος·
οἶσθα γάρ που τὸν ἄνδρα Ι καὶ τὸν τρόπον αὐτοῦ. Β

EX. Πῶς γὰρ οὕς

ΦΑΙΔ. Ἐκεῖνός τε τοίνυν παντάπασιν οὕτως εἶχεν,
καὶ αὐτὸς ἔγωγε ἐτεταράγμην καὶ οἱ ἄλλοι.

EX. ”Ετυχον δέ, ὦ Φαίδων, τίνες παραγενόμενοι,

ΦΑΙΔ. Οὗτός τε δὴ ὁ Ἀπολλόδωρος τῶν ἐπιχω-
ρίων παρῆν καὶ ὁ Κριτόβουλος καὶ ὁ πατὴρ αὐτοῦ

