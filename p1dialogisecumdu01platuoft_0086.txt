40 ΠΑΑΤΩΝΟΣ

ὥστε τοῦτο τὸ τοσοῦτον κακὸν ἑκών ποιῶ, ὥς φῂς
σύ; ταῦτα ἐγώ σοι οὐ πείθομαι, ὦ Μέλητε, οἶμαι δὲ
26 οὐδὲ ἄλλον ἀνθρώπων οὐδένα· ἀλλ’ ἢ οὐ Ι διαφθείρω,
ἢ εἰ διαφθείρω, ἄκων, ὥστε σύ γε κατ’ ἀμφότερα
ψεύδει. εἰ δὲ ἄκων διαφθείρω, τῶν τοιούτων καὶ
ἀκουσίων ἁμαρτημάτων οὐ δεῦρο νόμος εἰσάγειν ἐστίν,
ἀλλὰ ἰδίᾳ λαβόντα διδάσκειν καὶ νουθετεῖν· δῆλον
γὰρ ὅτι, ἐὰν μάθω, παύσομαι ὅ γε ἄκων ποιῶ. σὺ δὲ
ξυγγενέσθαι μέν μοι καὶ διδάξαι ἔφυγες καὶ οὐκ
ἠθέλησας, δεῦρο δε εἰσάγεις, οι νόμος ἐστὶν εἰσάγειν
τοὺς κολάσεως δεομένους, ἀλλ’ οὐ μαθήσεως]
XIV. Ἀλλὰ γάρ, ω ἄνδρες Ἀθηναιοι, τοῦτο μὲν
Β δῆλον ἤδη ἐστίν, ὃ ἐγώ ἔλεγον, ὅτι Ι Μελήτω τούτων
οὔτε μέγα οὔτε μικρὸν πώποτε ἐμέλησεν. εὅμως δὲ δὴ
λέγε ἡμῖν, πῶς με φῂς διαφθείρειν, ὦ Μέλητε, τοὺς
νεωτέρους; ἢ δῆλον δὴ ὅτι κατὰ τὴν γραφήν, ἣν
ἐγράψω, θεοὺς διδάσκοντα μὴ νομίζειν οὓς ἡ πόλις
νομίζει, ἕτερα δὲ δαιμόνια καινά ; οὐ ταῦτα λέγεις,
ὅτι διδάσκων διαφθείρω;’ “πάνυ μὲν οὖν σφόδρα
ταῦτα λέγω.’ (πρὸς αὐτῶν τοίνυν, ὦ Μέλητε, τούτων
C τῶν θεῶν, οἷν νῦν ὁ λόγος ἐστίν, εἰπὲ ἔτι Ι σαφέστερον
καὶ ἐμοὶ καὶ τοῖς ἀνδράσιν τούτοις. ἐγὼ γὰρ οὐ δύναμαι
μαθεῖν, πότερον λέγεις διδάσκειν με νομίζειν εἷναί
τινας θεούς, καὶ αὐτὸς ἄρα νομίζω εἶναι θεούς, καὶ
οὐκ εἰμὶ τὸ παράπαν ἄθεος οὐδὲ ταύτῃ ἀδικῶ, οὐ
μέντοι οὕσπερ γε ἡ πόλις, ἀλλὰ ἑτέρους, καὶ τοῦτ’
ἔστιν ὅ μοι ἐγκαλεῖς, ὅτι ἑτέρους· ἢ παντάπασί με
φῂς οὔτε αὐτὸν νομίζειν θεοὺς τούς τε ἄλλους ταῦτα
διδάσκειν.’ “ταῦτα λέγω, ὥς τὸ παράπαν οὐ νομίζεις
θεούς.’ ² ³

ω θαυμάσιε Μέλητε, ἵνα τί ταῦτα λέγεις; .

