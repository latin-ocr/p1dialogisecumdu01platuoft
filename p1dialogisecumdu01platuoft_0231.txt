1 1 ΚΡΑΤΤΑΟΣ. 1 85

EPM. Ναί.

ΣΩ. Καὶ περὶ τῶν ἄλλων δὴ ὀργάνων ὁ αὐτὸς
τρόπος· τὸ φύσει ἑκάστῳ πεφυκὸς ὄργανον ἐξευρόντα
δεῖ ἀποδοῦναι εἰς έκεῖνο, ἐξ οὗ ἂν ποιῇ τὸ ἔργον,
οὐχ οἷον ἂν αὐτὸς βουληθῇ, ἀλλ’ οἷον πέφυκε. τὸ
φύσει γὰρ ἑκάστῳ, ὡς ἔοικε, τρύπανον πεφυκὸς εἰς
τὸν σίδηρον δεῖ ἐπίστασθαι τιθέναι.

ΕΡΜ. Πάνυ γε.

Σῼ. Καὶ τὴν φύσει κερκίδα ἑκάστῳ πεφυκυῖαν
εἰς ξύλον.

ΕΡΜ. ’Ἐστι ταῦτα.

ΣΩ. Φύσει γὰρ ἦν Ι ἑκάστῳ εἴδει ὑφάσματος, ὡς D
. ἔοικεν, ἑκάστη κερκίς, καὶ τᾶλλα ούτως.

ΕΡΜ. Ναί.

ΣΩ. Αρ’ οὖν, ὦ βέλτιστε, καὶ τὸ ἑκάστῳ φύσει
πεφυκὸς ὄνομα τὸν νομοθέτην ἐκεῖνον εἰς τοὺς φθόγ-
γους καὶ τὰς συλλαβὰς δεῖ ἐπίστασθαι τιθέναι, καὶ
βλέπονταπρὸς αὐτὸ ἐκεῖνο, ὃ ἔστιν ὄνομα, πάντα τὰ
ὀνόματα ποιεῖν τε καὶ τίθεσθαι, εἰ μέλλει κύριος εἶναι
ὀνομάτων θέτης; εἰ δὲ μὴ είς τὰς αὐτὰς συλλαβὰς
ἕκαστος ὁ νομοθέτης τίθησιν, οὐδὲν δεῖ τοῦτο ἀμφι-
γνοεῖν· οὐδὲ γὰρ εἰς τὸν αὐτὸν Ι σίδηρον ἅπας χαλ- Ε
κεὺς τίθησιν, τοῦ αὐτοῦ ἕνεκα ποιῶν τὸ αὐτὸ ὄργανον·
ἀλλ’ ὅμως, ἕως άν τὴν αὐτὴν ἰδέαν ἀποδιδῷ, ἐάντε ἐν
άλλῳ Ι σιδηρῳ, ὅμως ὀρθῶς ἔχει τὸ ὄργανον, ἐάντε 390
ἐνθάδε ἐάντε ἐν βαρβάροις τις ποιη. ἦ γάρς

ΕΡΜ. Πάνυ γε.

ΣΩ. Οὐκοῦν οὕτως ἀξιώσεις καὶ τὸν νομοθέτην
τόν τε ἐνθάδε καὶ τὸν ἐν τοῖς βαρβάροις, ἕως ἂν τὸ
τοῦ ὀνόματος εἶδος ἀποδιδῷ τὸ προσῆκον ἑκάστῳ έν

β

