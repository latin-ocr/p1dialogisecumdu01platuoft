130 ΠΛΑΤΩΝΟΣ ο

εἶναι Πρωταγόραν ἀληθῆ λέγειν. οὐδὲν γὰρ ἄν που
τῇ ἀληθείᾳ ὁ ἕτερος τοῦ ἑτέρου φρονιμώτερος εἴη,
D εἴπερ ἃ ἂν ἑκάστῳ δοκῇ ἑκάστῳ Ι ἀληθῆ ἔσται.

ΕΡΜ. ’Ἐστι ταῦτα.

V. ΣΩ. Ἀλλὰ μὴν οὐδὲ κατ’ Εὐθύδημόν γε,
οἶμαι, σοὶ δοκεῖ πᾶσι πάντα ὁμοίως εἶναι ἅμα καὶ ἀεί.
οὐδὲ γὰρ ἂν οὕτως εἷεν οἶ μὲν χρηστοί, οἰ δὲ πονη-
ροί, εἰ ὁμοίως ἅπασι καὶ ἀεὶ ἀρετή τε καὶ κακία εἴη.

ΕΡΜ. Ἀληθῆ λέγεις.

ΣΩ. Οὐκοῦν εἰ μήτε πᾶσι πάντα ἐστὶν ὁμοίως
ἅμα καὶ ἀεί, μήτε ἑκάστῳ ἰδίᾳ ἑααστον, δῆλον δὴ ὅτι

Ε αὐτὰ αὑτῶν οὐσίαν ἔχοντά τινα βέβαιόν ε’στι τὰ Ι πράγ-
ματα, οὐ πρὸς ἡμᾶς οὐδὲ ὑφ’ ἡμῶν, ἑλκόμενα ἄνω καὶ
κάτω τῷ ἡμετέρῳ φαντάσματι, ἀλλὰ καθ’ αὑτὰ πρὸς
τὴν αὑτῶν οὐσίαν ἔχοντα ᾗπερ πέφυκεν.

ΕΡΜ. Δοκεῖ μοι, ὦ Σώκρατες, οὕτω.

ΣΩ. Πότερον οὗν αὐτὰ μὲν ἂν εἴη οὕτω πεφυ-
κότα, αἱ δὲ πράξεις αὐτῶν οὐ κατὰ τὸν αὐτὸν τρόπους
’ἢ οὐ καὶ αὗται ἔν τι εἶδος τῶν ὄντων εἰσίν, αἱ πράξεις;

ΕΡΜ. Πάνυ γε καὶ αὗται.

387 ΣΩ. Κατὰ Ι τὴν αὑτῶν ἄρα φύσιν καὶ αἰ πρά-
ξεις πράττονται, οὐ κατὰ τὴν ἡμετέραν δόξαν. οἷον
ε’άν τι ἐπιχειρήσωμεν ἡμεῖς τῶν ὄντων τέμνειν, πότε-
ρον ἡμῖν τμητέον ἕκαστον ὡς ἂν ἡμεῖς βουλώμεθα
καὶ ᾧ ἂν βουληθῶμεν, ἢ ἐὰν μὲν κατὰ τὴν φύσιν
βουληθῶμεν ἕκαστον τέμνειν τοῦ τέμνειν τε καὶ τέμνε-
σθαι καὶ ᾧ πέφυκε, τεμοῦμέν τε καὶ πλέον τι ἡμῖν
ἔσται καὶ ὀρθῶς πράξομεν τοῦτο, ἐὰν δὲ παρὰ φύσιν,
ἐξαμαρτησόμεθά τε καὶ οὐδὲν πράξομεν;

Β ΕΡΜ. Ι ’Ἐμοιγε δοκεῖ οὕτω.

