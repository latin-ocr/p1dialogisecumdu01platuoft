134 ΠΛΑΤΩΝΟΣ

Εθῶμεν καὶ μὴ παρίωμεν είς τὴν Ιψυχήν, ῶς τῶν
λόγων κινδυνεύει οὐδὲν ὑγιὲς εἶναι, ἀλλὰ πολὺ μᾶλλον,
ὅτι ἡμεῖς οὔπω ὑγιῶς ἔχομεν, ἀλλὰ ἀνδριστέον καὶ
προθυμητέον ὑγιῶς ἔχειν, σοὶ μὲν οὖν καὶ τοῖς ἄλλοις
καὶ τοῦ ἔπειτα βίου παντὸς ἕνεκα, ἐμοὶ δὲ αὐτοῦ

91 ἕνεκα τοῦ Ι θανάτου· ῶς κινδυνεύω ἔγωγε ἐν τῷ
παρόντι περὶ αὐτοῦ τούτου οὐ φιλοσόφως ἔχειν, ἀλλ’
ῶσπερ oc πάνυ ἀπαίδευτοι φιλονείκως. καὶ γὰρ ἐκεῖνοι
ὅταν περί του ἀμφισβητῶσιν, ὅπῃ μὲν ἔχει περὶ ῶν
ἂν ὁ λόγος ᾖ, οὐ φροντίζουσιν, ὅπως δέ, ὁὶ αὐτοὶ
ἔθεντο, ταῦτα δόξει τοῖς παροῦσιν, τοῦτο προθυμοῦνται.
καὶ ἐγώ μοι δοκῶ έν τῷ παρόντι τοσοῦτον μόνον
ἐκείνων διοίσειν· οὐ γὰρ ὅπως τοῖς παροῦσιν, ἃ ἐγώ
λέγω, δόξῃ ἀληθῆ εἶναι προθυμηθήσομαι, εἰ μὴ εἴη
πάρεργον, ἀλλ’ ὅπως αὐτῷ ἐμοὶ ὅτι μάλιστα δόξῃ

Βοῦτως ἔχειν. Ι λογίζομαι γάρ, ὦ φίλε ἑταῖρε —- θέασαι
ὥς πλεονεκτικῶς -- εἰ μὲν τυγχάνει ἀληθῆ ὄντα ἃ
λέγω, καλῶς δὴ ἔχει τὸ πεισθῆναι· εἰ δὲ μηδέν ἐστι
τελευτήσαντι, ἀλλ’ οὖν τοῦτόν γε τὸν χρόνον αὐτὸν
τὸν πρὸ τοῦ θανάτου ἦττον τοῖς παροῦσιν ἀηδὴς
ἔσομαι ὀδυρόμενος. ἡ δὲ ἄγνοια μοι αῦτη οὐ ξυν-
διατελεῖ, κακὸν γὰρ ἂν ἦν, ἀλλ’ ὀλίγον ὕστερον ἀπο-
λεῖται. παρεσκευασμένος δή,’ ἔφη, (ὦ Σιμμία τε καὶ
Κέβης, οὑτωσὶ ἔρχομαι ἐπὶ τὸν λόγον· ὑμεῖς μέντοι,

Οόὶν ἐμοὶ πείθησθε, σμικρὸν Ι φροντίσαντες Σωκράτους,
τῆς δὲ ἀληθείας πολὺ μᾶλλον, ἐὰν μέν τι ὑμῖν δοκῶ
ἀληθὲς λέγειν, συνομολογήσατε, εί δὲ μή, παντὶ λόγῳ
ἀντιτείνετε, [εὐλαβούμενοι] ὅπως μὴ ἐγὼ ὑπὸ προ-
θυμίας ἅμα ἐμαυτόν τε καὶ ὑμᾶς ἐξαπατήσας ῶσπερ
μέλιττα τὸ κέντρον ἐγκαταλιπὼν οἰχήσομαι.

