ΚΡΙΤΩΝ. 65

“ μάλιστα ἐν τῇ νυνὶ παρεστώσῃ ξυμφορᾷ, ὥς ῥᾳδίως

αὐτὴν καὶ πρᾴως φέρεις.

ΣΩ. Καὶ γὰρ ἄν, ὦ Κρίτων, πλημμελὲς εἴη ἀγα-
νακτεῖν τηλικοῦτον ὄντα, εἰ δεῖ ἤδη Ι τελευτᾶν. C
KP. Καὶ ἄλλοι, ὦ Σώκρατες, τηλικοῦτοι ἐν τοιαύ- ’
ταις ξυμφοραῖς ἁλίσκονται, ἀλλ’ οὐδὲν αὐτοὺς ἐπιλύεται
ἡ ἡλικία τὸ μὴ οὐχὶ ἀγανακτεῖν τῇ παρούσῃ τύχῃ.
ΣΩ. ’Ἐστι ταῦτα. ἀλλά τί δὴ οὕτω πρῲ ἀφῖξαι;
ΚΡ. Ἀγγελίαν, ὦ Σώκρατες, φέρων χαλεπήν, οὐ
σοί, ὥς ἐμοὶ φαίνεται, ἀλλ’ ἐμοὶ καὶ τοῖς σοῖς ἐπιτη-
δείοις πᾶσιν καὶ χαλεπὴν καὶ βαρεῖαν, ἣν ἐγώ, ὡς ἐμοὶ

, δοκῶ, ἐν τοῖς βαρύτατ’ ἀν ἐνέγκαιμι.

ΣΩ. Τίνα ταύτην; ἢ τὸ πλοῖον ἀφῖκται ἐκ Δήλου,
οὗ δεῖ Ι ἀφικομένου τεθνάναι με; ν D

KP. Οὔτοι δὴ ἀφῖκται, ἀλλὰ δοκεῖ μέν μοι ἥξειν
τήμερον ἐξ ὧν ἀπαγγέλλουσιν ἥκοντές τινες ἀπὸ Σου-
νίου καὶ καταλιπόντες ἐκεῖ αὐτό. δῆλον οὖν ἐκ τούτων
τῶν α’γγελιῶν ὅτι ἥξει τήμερον, καὶ ἀνάγκη δὴ εἰς
αὔριον ἔσται, ὦ Σώκρατες, τὸν βίον σε τελευτᾶν.

ΙΙ. ΣΩ.. Ἀλλ’, ὦ Κρίτων, τύχῃ ἀγαθῇ. εί ταύτῃ
τοῖς θεοῖς φίλον, ταύτῃ ἔστω. ού μέντοι οἶμαι ἥξειν
αὐτὸ Ι τήμερον. 44

ΚΡ. Πόθεν τοῦτο τεκμαίρει;

ΣΩ. Ἐγώ σοι ἐρῶ. τῇ γάρ που ὑστεραίᾳ δεῖ με
ἀποθνῄσκειν ἢ ᾗ ἂν ἔλθῃ τὸ πλοῖον.

ΚΡ. Φασί γε’ τοι δὴ οἱ τούτων κύριοι.

ΣΩ. Οὐ τοίνυν τῆς ἐπιούσης ἡμέρας οἶμαι αὐτὸ
ἥξειν, ἀλλὰ τῆς ἑτέρας. τεκμαίρομαι δὲ ἔκ τινος ἐνυ-

, πνίου, ὃ ἑώρακα ὀλίγον πρότερον ταύτης τῆς νυκτός·
καὶ κινδυνεύεις ἐν καιρῷ τινι οὐκ ἐγεῖραί με.
Pnuzo 1 5

