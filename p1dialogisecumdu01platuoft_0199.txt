ΦΑΙΔΩΝ. 153

ἀπολεῖσθαι, οὐ μέντοι ποτὲ τολμήσειν δεξάμενον τὴν
ψυχρότητα ἔτι εἶναι ὅπερ ἦν, πῦρ καὶ ψυχρόν.’ Ι “ἀληθῆ,’ Ε
ἔφη, ελέγεις’ εἔστιν ἱέραξ ἦ δ’ ὅς, *περὶ ἔνια τῶν
τοιούτων, ὥστε μὴ μόνον αὐτὸ τὸ εἶδος ἀξιοῦσθαι τοῦ
αὐτοῦ ὀνόματος εἰς τὸν ἀεὶ χρόνον, ἄλλα καὶ ἄλλο
τι, ὃ ἔστι μὲν οὐκ ἐκεῖνο, ἔχει δὲ τὴν ἐκείνου μορφὴν
ἀεί, ὅτανπερ ᾖ. ἔτι δὲ ἐν τοῖσδε ἴσως ἔσται σαφέ-
στερον, ὃ λέγω. τὸ γὰρ περιττὸν ἀεί που δεῖ τούτου
τοῦ ὀνόματος τυγχάνειν, ὅπερ νῦν λε’γομεν· ἢ οὔ;’
“πάνυ ys? εοἶρα μόνον τῶν ὄντων, τοῦτο γὰρ ἐρωτῶ,
ἢ καὶ ἄλλο τι, ὃ ἔστι μὲν οὐχ ὅπερ τὸ Ι περιττόν,104
ὅμως δὲ δεῖ αὐτὸ μετὰ τοῦ ἑαυτοῦ ὀνόματος καὶ τοῦτο
καλεῖν ἀεὶ διὰ τὸ οὕτω πεφυκέναι ὥστε τοῦ περιττοῦ
μηδέποτε ἀπολείπεσθαι; λέγω δὲ αὐτὸ εἶναι οἷον καὶ
ἡ τριὰς πέπονθε καὶ ἄλλα πολλοί. σκόπει δὲ περὶ τῆς
τριάδος. ἆρα οὐ δοκεῖ σοι τῷ τε αὑτῆς ὀνόματι ἀεὶ
προσαγορευτέα εἶναι καὶ τῷ τοῦ περιττοῦ, ὄντος οὐχ
οὗπερ τῆς τριάδος; ἀλλ’ ὅμως οὕτω πως πέφυκε καὶ
ἡ τριὰς καὶ ἡ πεμπτὰς καὶ ὁ ἥμισυς τοῦ ἀριθμοῦ ἅπας,
ὥστε οὐκ ὢν ὅπερ τὸ περιττὸν ἀεὶ ἕκαστος Ι αὐτῶνΒ
ἐστι περιττός· καὶ αὖ τὰ δύο καὶ τὰ τέτταρα καὶ
ἅπας ὁ ἕτερος αὖ στίχος τοῦ ἀριθμοῦ οὐκ ὢν ὅπερ
τὸ ἄρτιον ὅμως ἓὸιαστος αὐτῶν ἄρτιός ἐστιν ἀεί·
συγχωρεῖς ἢ οὔ;’ επαῖς γὰρ οὔκ ;’ ἔφη. ’ὃ τοίνυν,’ ἔφη,
(βούλομαι δηλῶσαι, ἄθρει. ἔστιν δὲ τόδε, ὅτι φαίνεται
οὐ μόνον ἐκεῖνα τὰ ἐναντία ἄλληλα οὐ δεχόμενα, ἀλλὰ
καὶ ὅσα οὐκ ὅντ’ ἀλλήλοις ἐναντία ἔχει ἀεὶ τάναντία,
οὐδὲ ταῦτα ἔοικε δεχομένοις ἐκείνην τὴν ἰδέαν, ἢ ἄν
τῇ ἐν αὐτοῖς οὔσῃ ἐναντία ᾖ, ἀλλ’ ἐπιούσης αὐτῆς
ἤτοι ἀπολλύμενα ἢ Ι ὖπεκχωροῦντα. ἢ οὐ φήσομενΟ

