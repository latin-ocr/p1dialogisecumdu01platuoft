130 ΠΛΑΤΩΝοΣ

Βσθαι· τοῦτον δὲ τὸν θάνατον καὶ ταύτην τὴν Ι διά-
λυσιν τοῦ σώματος, ἢ τῇ ψυχῇ φέρει ὄλεθρον, μηδένα
φαίη εἰδέναι· ἀδύνατον γὰρ εἶναι ὁτῳοῦν αἰσθάνεσθαι
ἡμῶν· εί δὲ τοῦτο οὕτως ἔχει, οὐδενὶ προσήκει θά-
νατον θαρροῦντι μὴ οὐκ ἀνοήτως θαρρεῖν, ὃς ἂν μὴ
ἔχῃ ἀποδεῖξαι, ὅτι ἔστι ψυχὴ παντάπασιν ἀθάνατόν
τε καὶ ἀνώλεθρον· εί δὲ μή, ἀνάγκην εἶναι ἀεὶ τὸν
μέλλοντα ἀποθανεῖσθαι δεδιέναι ὑπὲρ τῆς αὑτοῦ
ψυχῆς, μὴ έν τῇ νῦν τοῦ σώματος διαζεύξει παντά-
πασιν ἀπόληται.’

XXXVIII. Πάντες οὖν ἀκούσαντες εἰπόντων

c αὐτῶν Ι ἀηδῶς διετέθημεν, ὡς ὕστερον ἐλέγομεν πρὸς
ἀλλήλους, ὅτι ὑπὸ τοῦ ἔμπροσθεν λόγου σφόδρα πε-
πεισμένους ἡμᾶς πάλιν ἐδόκουν ἀναταράξαι καὶ εἰς
ἀπιστίαν καταβαλεῖν οὐ μόνον τοῖς προειρημένοις
λόγοις, ἀλλὰ καὶ εἰς τὰ ὕστερον μέλλοντα ῥηθήσε-
σθαι, μὴ οὐδενὸς ἄξιοι εἶμεν κριταὶ ἢ καὶ τὰ πράγ-
ματα ἄπιστα ᾖ.

EX. Νὴ τοὺς θεούς, ὦ Φαίδων, συγγνώμην γε
ἔχω ὑμῖν. καὶ γὰρ αὐτόν με νῦν ἀκούσαντά σου
τοιοῦτόν τι λέγειν πρὸς ἐμαυτὸν ἐπέρχεται· τίνι οὖν

Βέτι Ι πιστεύσομεν λόγω; ὡς γὰρ σφόδρα πιθανὸς ὤν,
ὃν ὁ Σωκράτης ἔλεγε λόγον, νῦν είς ἀπιστίαν κατα-
πέπτωκεν. θαυμαστῶς γάρ μου ὁ λόγος οὗτος ἀντι-
λαμβάνεται καὶ νῦν καὶ ἀεί, τὸ ἁρμονίαν τινὰ ἡμῶν
εἶναι τὴν ψυχήν, καὶ ὥσπερ ὑπέμνησέν με ῥηθείς, ὅτι
καὶ αὐτῷ μοι ταῦτα προυδέδοκτο. καὶ πάνυ δέομαι
πάλιν ὥσπερ ἐξ ἀρχῆς ἄλλου τινὸς λόγου, ὅς με πείσει,
ὡς τοῦ ἀποθανόντος οὐ συναποθνῄσκει ἡ ψυχή. λέγε
οὖν πρὸς Διός, πῇ ὁ Σωκράτης μετῆλθε τὸν λόγον;

