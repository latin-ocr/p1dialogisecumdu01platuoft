196 ΠΛΑΤῼΝΟΣ 22

ὀνόματα κεῖται, ἕως ἀπεπειράθην τῆς σοφίας ταυτησὶ,
τί ποιήσει, εἰ ἄρα ἀπερεῖ ἢ οὔ, ἣ ἐμοὶ ἐξαίφνης νῦν
D οὑτωσὶ προσπέπτωκεν ἄρτι οὐκ οἷδ’ Ι ὁπόθεν.

ΕΡΜ. Καὶ μὲν δή, ὦ Σώκρατες, ἀτεχνῶς γέ ⁷
μοι δοκεῖς ὥσπερ οἱ ἐνθουσιῶντες ἐξαίφνης χρη-
σμῳδεῖν. x

XV. ΣΩ. Καὶ αἰτιῶμαί γε, ὦἙρμόγενες, μάλιστα
αὐτὴν ἀπὸ Εὐθύφρονος τοῦ Προσπαλτίου προσπεπτωκέ- ’
ναι μοι. ἔωθεν γὰρ πολλὰ αὐτῷ συνῆ καὶ παρεῖχον „
τὰ ὦτα. κινδυνεύει οὗν ἐνθουσιῶν οὐ μόνον τὰ ὦτά
μου ἐμπλῆσαι τῆς δαιμονίας σοφίας, ἀλλὰ καὶ τῆς
ψυχῆς ἐπειλῆφθαι. δοκεῖ οὐν μοι χρῆναι οὑτωσὶ ἡμᾶς.

Ε ποιῆσαν τὸ μὲν Ι τήμερον εἶναι χρήσασθαι αὐτῇ καὶῗ
τὰ λοιπά περὶ τῶν ὀνομάτων ἐπισκέψασθαι, αὔριον
δέ, ἂν καὶ ὑμῖν ξυνδοκῇ, ἀποδιοπομπησόμεθά τε αὐ·
τὴν καὶ καθαρούμεθα ἐξευρόντες ὅστις τὰ τοιαῦτα

397 δεινὸς καθαίρειν, εἴτε τῶν ἱερέων τις 1 εἴτε τῶν σο-

φιστῶν. ,

ΕΡΜ. Ἀλλ’ ἐγὼ μεν ξυγχωρῶ· πάνυ γὰρ ἂν
ἡδέως τὰ ἐπίλοιπα περὶ τῶν ὀνομάτων ἀκούσαιμι. ῑὲ,
ΣΩ Ἀλλά χρὴ οὕτω ποιεῖν. πόθεν οὖν βούλει-ξ
ἀρξώμεθα διασκοποῦντες, ἐπειδήπερ εἰς τύπον τινάἷ
ἐμβεβήκαμεν, ἵνα εἰδῶμεν, εἰ ἄρα ἡμῖν ἐπιμαρτυρήσει,
αὐτὰ τὰ ὀνόματα μὴ πάνυ ἀπὸ τοῦ αὐτομάτου οὕτως
ἕκαστα κεῖσθαι, ἀλλ’ ἔχειν τινὰ ὀρθότητα; τὰ μὲν οὖν,
Β Ι τῶν ἡρώων καὶ ἀνθρώπων λεγόμενα ὀνόματα ἴσως
ἂν ἡμᾶς ἐξαπατήσειεν. πολλὰ μὲν γὰρ αὐτῶν κεῖται
κατὰ προγόνων ἐπωνυμίας, οὐδὲν προσῆκον ἐνίοις,
ὥσπερ κατ’ ἀρχὰς ἐλέγομεν, πολλὰ δὲ ὥσπερ εὐχόμενοι
τίθενται, οἷον Εὐτυχίδην καὶ Σωσίαν καὶ Θεόφιλον

