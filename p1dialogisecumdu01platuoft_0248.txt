202 ΠΛΑΤῼΝΟΣ 23

ΣΩ. Καὶ γὰρ ἔστιν· γελοῖον μέντοι φαίνεται ὡς
άληθῶς ὀνομαζόμενον ὡς ἐτέθη.

ΕΡΜ. Ἀλλά δὴ τὸ μετὰ τοῦτο πῶς φῶμεν ἔχειν;

Σῼ. Τὸ σῶμα λέγεις;

ΕΡΜ. Ναί.

ΣΩ. Πολλαχῇ μοι δοκεῖ τοῦτό γε· ἂν μὲν καὶ
σμικρόν τις παρακλίνῃ, καὶ πάνυ. καὶ γὰρ σῆμά τινές

C φασιν Ι αὐτὸ εἶναι τῆς ψυχῆς, ὡς τεθαμμένης ἐν τῷ
νῦν παρόντι· καὶ διότι αὖ τούτῳ σημαίνει ἃ ἂν σημαίνῃ
ἡ ψυχή, καὶ ταύτῃ σῆμα ὀρθῶς καλεῖσθαι. δοκοῦσι
μέντοι μοι μάλιστα θέσθαι οἱ ἀμφὶ Ὀρφέα τοῦτο
τὸ ὄνομα, ὡς δίκην διδούσης τῆς ψυχῆς, ὧν δὴ
ἕνεκα δίδωσιν· τοῦτον δε περίβολον ἔχειν, ινα σῴ-
ζηται, δεσμωτηρίου εἰκόνα· εἶναι οὖν τῆς ψυχῆς
τοῦτο, ὥσπερ αὐτὸ ὀνομάζεται, ἕως ἂν ἐκτίσῃ τὰ
ὀφειλόμενα, τὸ σῶμα, καὶ οὐδὲν δεῖν παράγειν οὐδὲ
γράμμα·

D XVIII. EPM. Ταῦτα μέν Ι μοι δοκεῖ ἱκανῶς, ὦ
Σώκρατες, εἰρῆσθαι· περὶ δὲ τῶν θεῶν τῶν ὀνομάτων,
οἷον καὶ περὶ τοῦ Διὸς νῦν δὴ ἔλεγες, ἔχοιμεν ἄν που
κατὰ τὸν αὐτὸν τρόπον ἐπισκέψασθαι, κατὰ τίνα ποτὲ
ὀρθότητα αὐτῶν τὰ ὀνόματα κεῖται;

ΣΩ. Ναὶ μα Δία ἡμεῖς γε, ὦ Ἑρμόγενες, εἴπερ
γε νοῦν ἔχοιμεν, ἕνα μὲν τὸν κάλλιστον τρόπον, ὅτι
περὶ θεῶν οὐδὲν ἴσμεν, οὔτε περὶ αὐτῶν οὔτε περὶ
τῶν ὀνομάτων, ἅττα ποτὲ ἑαυτοὺς καλοῦσιν· δῆλον γὰρ
ὅτι ἐκεῖνοί γε τάληθῆ καλοῦσι. δεύτερος δ’ αὗ τρό-

Ε πος Ι ὀρθότητος, ὥσπερ έν ταῖς εὐχαῖς νόμος ἐστὶν
ἡμῖν εὔχεσθαι, οἵτινές τε καὶ ὁπόθεν χαίρουσιν ὀνο-
μαζόμενοι, ταῦτα καὶ ἡμᾶς αὐτοὺς καλεῖν, ὡς ἄλλο

