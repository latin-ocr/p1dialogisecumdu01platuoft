82 ΠΛΑΤΩΝΟΣ ΚΡΙΤΩΝ. l

Βὸφελος αὐτῶν ἐστιν τῶν Ι σοι φασκόντων ἐπιτηδείων ξ
εἶναι, οἴεσθαί γε χρή. ᾗ
XVI. Ἀλλ’, ῶ Σώκρατες, πειθόμενος ἡμῖν τοῖς
σοῖς τροφεῦσι μήτε παῖδας περὶ πλείονος ποιοῦ μήτε ἑ
τὸ ζῆν μήτε ἄλλο > μηδὲν πρὸ τοῦ δικαίου, ἵνα είς ᾸΊ.
’Ἁιδου έλθῶν ἔχῃς πάντα ταῦτα ἀπολογήσασθαι τοῖς
ἐκεῖ ἄρχουσιν· οὔτε γὰρ ἐνθάδε σοι φαίνεται ταῦτα j]
πράττοντι ἄμεινον εἶναι οὐδὲ δικαιότερον οὐδὲ ὃσιῶ-
τερον, οὐδὲ ἄλλῳ τῶν σῶν οὐδενί, οὔτε ἐκεῖσε ἀφι-
κομένςο ἄμεινον ἔσται. ἀλλὰ νῦν μὲν ἠδικημένος ἄπει, ⁵
Οέάν ἀπίῃς, οὐχ ὑφ’ ἡμῶν τῶν Ι νόμων ἀλλὰ ὑπ’ ἄν· -
θρῶπων· ἐὰν δὲ ἐξέλθῃς οὕτως αἰσχρῶς ἄνταδικήσας
ιε καὶ ἄντικακουργήσας, τὰς σαυτοῦ ὁμολογίας τε καὶ
ξυνθήκας τὰς πρὸς ἡμᾶς παραβὰς καὶ κακὰ ἐργασά-
μενος τούτους οὓς ἥκιστα ἔδει, σαυτόν τε καὶ φίλους
καὶ πατρίδα καὶ ἡμᾶς, ἡμεῖς τέ σοι χαλεπανοῦμεν
ζῶντι, καὶ ἐκεῖ οί ἡμέτεροι ἀδελφοὶ οί ἐν”Αιδου νόμοι
οὐκ εὐμενῶς σε ὑποδέξονται, εἰδότες, ὅτι καὶ ἡμᾶς
ἐπεχείρησας ἀπολέσαι τὸ σὸν μέρος. ἀλλὰ μή σε
Βπείσῃ Κρίτων ποιεῖν ἃ λέγει μᾶλλον Ι ἢ ἡμεῖς.

XVII. Ταῦτα, ὦ φίλε ἑταῖρε Κρίτων, εὖ ἴσθι ὅτι
ἐγὼ δοκῶ ἀκούειν, ῶσπερ οἱ κορυβαντιῶντες τῶν
αὐλῶν δοκοῦσιν ἀκούειν, καὶ έν ἐμοὶ αὕτη ἡ ἠχὴ
τούτων τῶν λόγων βομβεῖ καὶ ποιεῖ μὴ δύνασθαι τῶν
ἄλλων ἀκούειν· ἀλλὰ ἴσθι, ὅσα γε τὰ νῦν ἐμοὶ δο-
κοῦντα, ἐὰν λέγῃς παρὰ ταῦτα, μάτην ἐρεῖς. ὅμως
μέντοι εἴ τι οἰέι πλέον ποιήσειν, λέγε. ·

ΚΡ. Ἀλλ’, ῶ Σώκρατες, οὐκ ἔχω λέγειν.

Ε ΣΩ. ’Έα τοίνυν, ῶ Κρίτων, Ι καὶ πράττωμεν ταύτῃ, .
ἐπειδὴ ταύτῃ ὁ θεὸς ὑφηγεῖται..

 

