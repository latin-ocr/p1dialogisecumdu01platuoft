AnOAomA ΣΩΚΡΑΤΟΥΣ. 53

δ’ οὖν, ἐπιεικῆ ἄν μοι δοκῶ πρὸς τοῦτον λέγειν λέγων,

- ὅτι ἐμοί, ὦ ἄριστε, εἰσὶν μέν πού τινες καὶ οἰκεῖοι·

καὶ γὰρ τοῦτο αὐτὸ τὸ τοῦ Ὁμήρου, οὐδ’ ἐγὼ ἀπὸ
δρυὸς οὐδ’ ἀπὸ πέτρης πέφυκα, ἀλλ’ ἐξ ἀνθρώπων,
ὥστε καὶ οἰκεῖοί μοί εἰσι καὶ υίεῖς, ὦ ἄνδρες Ἀθη-
ναῖοι, τρεῖς, εἷς μὲν μειράκιον ἤδης δύο δὲ παιδία·
ἀλλ’ ὅμως οὐδένα αὐτῶν δεῦρο ἀναβιβασάμενος δεή-
σομαι ὑμῶν ἀποψηφίσασθαι. τί δὴ οὖν οὐδὲν τού-
των ποιήσω; οὐκ αὐθαδιζόμενος, ὦ Ἀθηναῖοι, οὐδ’
Ιῦμᾶς ἀτιμάζων, ἀλλ’ εἰ μὲν θαρραλέως ἐγώ ἔχω πρὸςΕ
θάνατον ἢ μή, ἄλλος λόγος, πρὸς δ’ οὖν δόξαν καὶ
ἐμοὶ καὶ ὑμῖν καὶ ὅλῃ τῇ πόλει οὔ μοι δοκεῖ καλὸν
εἶναι ἐμὲ τούτων οὐδὲν ποιεῖν καὶ τηλικόνδε ὄντα καὶ
τοῦτο τοῦνομα ἔχοντα, εἴτ’ οὖν ἀληθὲς εἴτ’ οὗν ψεῦδος·
ἀλλ’ οὗν δεδογμένον γέ ἐστι τὸ Σωκράτη διαφέρειν τινὶ
τῶν Ι πολλῶν ἀνθρώπων. εἰ οὗν ὑμῶν oc δοκοῦντες35
διαφέρειν εἴτε σοφίᾳ εἴτε ἀνδρεία εἴτε ἄλλῃ ᾑτινιοῦν
ἀρετῇ τοιοῦτοι ἔσονται, αἰσχρὸν ἀν εἴη· οἵουσπερ ἐγώ
πολλάκις ἑώρακά τινας, ὅταν κρίνωνται, δοκοῦντας μέν
τι εἶναι, θαυμάσια δὲ ἐργαζομένους, ὥς δεινόν τι
οἰομένους πείσεσθαι, εἰ ἀποθανοῦνται, ὥσπερ ἀθανά-
των ἐσομένων, ἆν ὑμεῖς αὐτοὺς μὴ ἀποκτείνητε· οἳ
ἐμοὶ δοκοῦσιν αἰσχύνην τῇ πόλει περιάπτειν, ὥστ’ ἄν
τινα καὶ τῶν ξένων ὑπολαβεῖν, ὅτι. oc διαφέροντες
Ἀθηναίων εἰς ἀρετήν, Ι οὓς αὐτοὶ ἑαυτῶν ἕν τε ταῖςΒ
ἀρχαῖς καὶ ταῖς ἄλλαις τιμαῖς προκρίνουσιν, οὗτοι
γυναικῶν οὐδὲν διαφέρουσι. ταῦτα γάρ, ὦ ἄνδρες
Ἀθηναῖοι, οῦτε ἡμᾶς χρὴ ποιεῖν τοὺς δοκοῦντας καὶ
ὁτιοῦν εἶναι, οὔτ’, ἂν ἡμεῖς ποιῶμεν, ὑμᾶς ἐπιτρέ-
· πειν, ἀλλὰ τοῦτο αὐτὸ ἐνδείκνυσθαι, ὅτι πολὺ μᾶλλον

