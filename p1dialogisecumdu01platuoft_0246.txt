200 ΠΛΑΤΩΝΟΣ 26

μὴ εὐλαβῶμαι, ἔτι τήμερον σοφώτερος τοῦ δέοντος γε-
νέσθαι. σκόπει δὴ 3 λέγω. πρῶτον μὲν γὰρ τὸ τοιόνδε
δεῖ ἐννοῆσαι περὶ ὀνομάτων, ὅτι πολλάκις ἐπεμβάλλομεν
γράμματα, τὰ δ’ ἐξαιροῦμεν, παρ’ 3 βουλόμεθα ὀνο-
μάζοντες, καὶ τὰς ὀξύτητας μεταβάλλομεν. οἷον Διὶ

Β φίλος· τοῦτο ἵνα ἀντὶ ῥήματος ὄνομα ἡμῖν γένηται, Ι
τό τε ἕτερον αὐτόθεν ἰῶτα ἐξείλομεν καὶ ἀντὶ ὀξείας
τῆς μέσης συλλαβῆς βαρεῖαν ἐφθεγξάμεθα. ἄλλων δὲ
τούναντίον ἐμβάλλομεν γράμματα, τὰ δὲ βαρύτερα ὀξύ-
τερα φθεγγόμεθα.

ΕΡΜ. Ἀληθῆ λέγεις.

ΣΩ. Τούτων τοίνυν ἓν καὶ τὸ τῶν ἀνθρώπων
ονομα πέπονθεν, ὡς ἐμοὶ δοκεῖ. ἐκ γὰρ ῥήματος ὄνομα
γέγονεν, ἑνὸς γράμματος τοῦ ἄλφα ἐξαιρεθέντος καὶ
βαρυτέρας τῆς τελευτῆς γενομένης.

ΕΡΜ. Πῶς λέγεις;

C Ι ΣΩ. Ὧδε. σημαίνει τοῦτο τὸ ὄνομα ὁ ἄνθρω-
πος, ὅτι τὰ μὲν ἄλλα θηρία ὧν ὁρᾷ οὐδὲν ἐπισκοπεῖ
οὐδὲ ἀναλογίζεται οὐδὲ ἀναθρεῖ, ὁ δὲ ἄνθρωπος ἅμα
ἑώρακεν - τοῦτο δ’ ἐστὶ τὸ ὄπωπε - καὶ ἀναθρεῖ
καὶ λογίζεται τοῦτο 3 ὄπωπεν. ἐντεῦθεν δὲ δὴ μόνον
τῶν θηρίων ὀρθῶς ὁ ἄνθρωπος ἄνθρωπος ὠνομάσθη,
ἀναθρῶν ἃ ὄπωπε.

ΕΡΜ. Τί οὗν; τὸ μετὰ τοῦτο ἔρωμαί σε, ὃ ἡδέως
ἂν πυθοίμην

Σῼ. Πάνυ γε.
D EPM. Ὥσπερ τοίνυν μοι Ι δοκει τούτοις ἑξῆς εἷναί
τι χρῆμα. ψυχὴν γάρ που καὶ σῶμά τι καλοῦμεν τοῦ
ἀνθρώπου.

ΣΩ. Πῶς γὰρ ού;

