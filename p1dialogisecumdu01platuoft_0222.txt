176 ΠΛΑΤΩΝΟΣ , 2 ’

καὶ ἐμὲ ὁμολογεῖν καὶ λέγειν ἅπερ αὐτὸς λέγει. εἰ
οὖν πῃ ἔχεις συμβαλεῖν τὴν Κρατύλου μαντείαν,
ἡδέως ὀὲν ἀκούσαιμι· μᾶλλον δὲ αὐτῷ σοι ὅπῃ δοκεῖ
περὶ ὀνομάτων ὀρθότητος, ἔτι ἂν ἥδιον πυθοίμην, εἴ
σοι βουλομένῳ ἐστίν.
ΣΩ. Ὦ παῖ Ἱππονίκου Ἑρμόγενες, παλαιὰ παροι-
Β μία, ὅτι Ι χαλεπὰ τά καλά ἐστιν ὅπῃ ἔχει μαθεῖν· καὶ
δὴ καὶ τὸ περὶ τῶν ὀνομάτων οὐ σμικρὸν τυγχάνει
ὃν μάθημα. εἰ μὲν οὗν ἐγὼ ἤδη ἠκηκόη παρὰ Προ-
δι’κου τὴν πεντηκοντάδραχμον ἐπίδειξιν, ἣν ἀκούσαντι
ὑπάρχει περὶ τοῦτο πεπαιδεῦσθαι, ὥς φησιν ἐκεῖνος,
οὐδὲν ὀὲν ἐκώλυέν σε αὐτίκα μάλα εἰδέναι τὴν ἀλή-
θειαν περὶ ὀνομάτων ὀρθότητος· νῦν δὲ οὐκ ἀκήκοα,
C ἀλλά τὴν δραχμιαίαν· οὔκουν οἶδα, Ι πῇ ποτε τὸ ἀλη-
θὲς ἔχει περὶ τῶν τοιούτων. συζητεῖν μέντοι ἕτοιμός
εἰμι καὶ σοὶ καὶ Κρατύλῳ κοινῇ. ὅτι δὲ οὔ φησί σοι
Ἑρμογένη ὄνομα εἶναι τῇ ἀληθεία, ὥσπερ ὑποπτεύω
αὐτὸν σκώπτειν· οἴεται γὰρ ἴσως σε χρημάτων ἐφιέ-
μενον κτήσεως ἀποτυγχάνειν. ἀλλ’, ὃ νῦν δὴ ἔλεγον,
εἰδέναι μὲν τὰ τοιαῦτα χαλεπόν, εἰς τὸ κοινὸν δὲ
καταθέντας χρὴ σκοπεῖν, εἴτε ὡς σὺ λέγεις ἔχει εἴτε
ὡς Κρατύλος.
lI. EPM. Καὶ μὴν ἔγωγε, ὦ Σώκρατες, πολλάκις
δὴ καὶ τούτῳ διαλεχθεὶς καὶ ἄλλοις πολλοῖς, οὐ δύναμαι
D πεισθῆναι, ὡς ἄλλη τις Ι ὀρθότης ὀνόματος ἢ ξυνθήκη
καὶ ὁμολογία. ἐμοὶ γὰρ δοκεῖ, ὅτι ἄν τίς τῳ θῆται
ὄνομα, τοῦτο εἶναι τὸ ὀρθόν· καὶ ὀὲν αὖθίς γε ἕτερον
μεταθῆται, ἐκεῖνο δὲ μηκέτι καλῇ, οὐδὲν ἧττον τὸ
ὕστερον ὀρθῶς ἔχειν τοῦ προτέρου, ὥσπερ τοῖς οἰκέ-
ταις ἡμεῖς μετατιθέμεθα [οὐδὲν ἧττον τοῦτ’ εἶναι ὀρ-

